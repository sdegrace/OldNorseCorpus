… at fé ok átti hann brátt hvatvetna gnótt . En er svá var komit hans máli , at hann þóttisk þá eigi meir fjár þurfa at afla , þá fekk hann þat sannreynt sem mǽlt er , at øngum er alls léð né alls varnat ; því at þat var honum veitt at afla fjárins ok verða mikils eigandi . En hins var honum varnat , at vel heldisk á . Af því at þá var svá komit , at honum  þótti engis gǽta þurfa , þá lagðisk hann í drykkjur ok ógá ok var þat eigi minnr frá , hví skjótt þá eyðisk ok ferliga , en þat hví skjótt ok kǿnliga hann hafði aflat . Fann hann þá sjalfr svá fremi , er hann var alsnaudr orðinn , ok var engi kaupeyrir eftir , ok mjǫk þrútinn atvinnan , ok hugði hann þá illa með , þeiri sem orðit hafði , ok sannaðisk þá þat með honum , sem mǽlt er , at eftir koma ósvinnum ráð í hug . Sá hann sér þá ekki annat fyrir liggja at svá búnu nema vá ok vesǫlð , ok kviddi hann því mjǫk , sem eigi var kynligt , því at hart er at hyggja til en verra at reyna . Leitaðisk hann um þá á marga vega , hvat fyrir mundi liggja ok tók hann siðan ráð , at hann fór á fund gyðings eins , þess er var vellauðigr at fé , sem þeir váru jafnan gyðingarnir , hvar landa sem þeir eru , ok bað , at hann mundi lána honum fé nǫkkut . En hann sagðisk vera kǿnn við kaupeyri at fara ok kvað sér mundu verda mikit til snúðar , ef hann lánaði honum féit , ok kvazk honum einkar vel gjalda mundu . En hann svarar gyðingrinn ok kvað ekki svá mikla trúleika vera á milli gyðinga ok kristina manna , at hann mundi honum fé lána , nema hann fengi honum annathvárt veð eða vǫrzlumann . En kristni maðr sagði : Ek Ok bar svá raun  á , at hann  sagði sannara en hann íhugaði . Hverr Ek Gyðingrinn sagði : Heyrt Þeir keyptu nú saman , svá at þeir gengu til kirkju ok til altararis ins helga Nicholaus , ok lagði enn kristni maðr hendr sínar á  altarit ok mǽlti svá : Þetta Ok er þeir hǫfðu þetta at sýst , þá fóru þeir heim til húsa gyðingsins , ok seldi hann honum slíkt fé at láni , sem hann beiddisk . Var síðan á kveðit , hví mikit gull enn kristni maðr skyldi gyðinginum gjalda , ok skilðusk þeir nú vinir , ok mǽlti hvárr vel fyrir ǫðrum . Ok fór enn kristni maðr heim til herbergis síns ok undi vel sínum hlut  en er sá inn kristni maðr hafði fengit sér nǫkkurn kaupeyri , þótt heldr vǽri at láni en at eiginorði þá fyst , þá tekr hann enna sǫmu iðn , sem hafði vel hagnat fyrr , ok gafsk honum sem hverjum annarra , er á hittir á sín forlǫg , at þá hagnir . Rézk hann nú í kaupferðir , ok varð en gótt til penninga , ok tók skjótara vǫxt féinn en forsjá eða ráðvendi , því at þat þróadisk seint með honum hvártveggja ; Hafði hann ok í hellzta lagi raun á því , sem dróttinn segir í guðspjallinu , at manngi má tveim drottnum senn þjóna , ok verdr hann at hafna ǫðrum , ef hann sǿmir við annan . Nú fór honum  ok svá , at it fyrra sinn er hann fekk féit , þá eyddi hann því ǫllu … … borgunum um Abrahams daga Sodoma ok Gomorra ok mǫrgum um Moyses daga , ok oft hafa síðan margir tynnz um þá enu sǫmu sǫk . Nú þjǫnadi hann þá it fyrra sinnit , er hann fekk féit , eftir fýst sinni rangri . En eigi lét hann hana þá dróttna sér . En dróttinn beið hann þolinmóðliga ok lét hann eitt í móti koma , sem jafnan er vant eftir vanstillit at koma , féleysi ok fátǿki . En it síðara sinnit , er hann varð mikill fjárins eigandi , þá fór hann ekki þverafǿti at , ok þjónaði hann þá þeim , er dróttinn kallar Mammona í guðsspjallinu , er ágirni djǫfuls kallask ; ok er þat sannligt , at ágirni merkir helvíti , því svá segir Salomon enn spaki , at þat verðr aldri fyllt né augu ágjarns manns . En þenna glǿp lét sjá en kristni maðr svá drotna , sem heyra má í þeiri frásǫgn , er eftir ferr . Nú kom at þeiri tíð , er gyðingrinn átti gjaldit mǽlt af enum kristna manni , ok kom þá at vitja gjaldsins ok heimti þá féit at honum . En hann svarar vel ok bað enn nǫkkura fresta um gjaldit ok kvazk síðar mundu betr viðlátinn um gjǫldin . Ok lét hann enn eftir því vera gyðingrinn , sem hann beiddi . Ok en í annat sinn bað hann fresta  á ok kallaði sér þá miklu meira skifta , kvað þá stórum ríða mundu , ok var svá ok enn sjǫlfum honum til ófarnadar ok aldrtila . Gyðingrinn lét enn leiðask eftir hans vilja ok var þó nǫkkuru tregari til . En er þau stef váru liðin , er gjǫldin váru mǽlt , þá heimti gyðingrinn féit ok letz þá hafa vilja . En enn kristni maðr brást ókunnr þá við um skyldina ok kallaðisk goldit hafa eftir máldǫgum , þá er hann hafði heim at honum . En gyðingrinn sagði , sem satt var , at hann hafði engi penning af goldit , ok hann hafði ávallt fresta á beitt um gjǫldinn þangat til , sem þá var komit . Ok er þeir hǫfðu nǫkkura stund þrǽtt um þetta mál , en hvárgi hafði vitni til at sanna sitt mál , kǽra nú þetta mál síðan fyrir fleirum mǫnnum , ok var borit fyrir enna vitrustu menn í borginni ok þá  er forstjórar váru ok dómarar . Segir gyðingrinn nú sína sǫgu sanna ok hví vel hann hafði í mot ráðit við enn kristna mann , lánat honum féit fyst , sem hann beiddi . En unnt honum ávallt síðan fresta um gjǫldin þangat til , er hann hafði beðit ok þóttisk hann af því ómakligr at missa . Enn kristni sagði ok sína sǫgu , þá sem hann hafði fyrir sér fest , ok kallaðisk goldit hafa hvern penning ok sagði þat , at vitrir menn mǽtti þat at líkendum ráða , at hann mundi eigi allt saman hafa vilja teiti fjár ok mikla skuld . Ok er þeir hǫfðu á þá leið tjað tveggja vegna , sem nú var frá sagt , þá sýndisk þat dǿmǫndum , at inn kristni maðr sannaði þat með eiðum ok vitnum , at hann hefði allt fé af hendi goldit , þat sem gyðingrin átti at honum . Hann gyðingrinn mǽlti við mennina : Báðir . Slíkt er aumligt at heyra ok hǫrmuligt , at gyðingrinn óskírðr skyldi sýna trúleik ok réttlǽti , en kristinn maðr svík ok vélar , ok kom þat enn hvárum eftir , sem til … 