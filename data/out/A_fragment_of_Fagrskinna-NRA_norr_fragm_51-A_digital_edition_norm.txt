… xii riddarar alvápnaðir ok margir sveinar . Þessa riddara  hafði Vilhjalmr konungr sent eftir honum at láta drepa hann . Jarlinn hljóp af hestinum , því at hann hafði engan herbúnuð . Hann brá sverði ok varði sik um hríð . En fyrir því at margir véltu um , varð jarlinn handtekinn . Ok bjósk riddari  einn til at hǫggva hann . En þá er jarlinn vissi , hverr hann skyldi hǫggva , þá fyrirgaf hann þeim riddara vandliga  ok svá konunginum  ok ǫllum ǫðrum þeim , er eftir honum hǫfðu farit . Ok til jarteigna gaf hann riddara  silkikyrtil sinn , þeim er hǫggva skyldi hann . Því nǽst lagði hann sik til jarðar í kross ok rétti báðar hendr í frá sér , ok var hann þá halshǫggvinn . Ok af hans blóði fengu margir menn bót , ok er Valþjófr sannheilagr maðr . Frá þessum tíðendum segir inniliga Þórkell , sunr Þórðar skalla . Hann var hirðmaðr Valþjófs jarls , ok orti hann kvǽði eftir fall jarlsins , ok er þetta þar í : Víst … Er hann vildi þiggja , ok svá gerði hann . Nefndi sumar í Vík austr , sumar á Hǫrðalandi , sumar í Þróndheimi , svá at í hverjum kaupstað , er konungr var , þá átti Skúli náliga hinar beztu jarðir ok gnógar landskyldir til alls starfs ok kostnaðar í kaupstǫðum . Bǫrn þeira Skúla konungsfóstra ok Guðrúnar , váru þau Ásulfr á Reini ok Ragnhildr , er átti Kyrpinga-Ormr . Dóttir Kyrpinga-Orms var Ása , móðir Bjarnar bokks . Bǫrn þeira Ásulfs ok Þóru Skoftadóttur váru þau Guðþormr á Reini ok Sigríð , er átti Hallkell húkr . Þeira sunr var Jón , faðir þeira Hallkels ok Rǫgnvalds ok Gregorii . Guðþormr á Reini fekk fyrst Eldríðar , systur Hallkels húks . Þeira dǿtr váru Rangríð ok Ingiríðr ok Guðrún . Rangríðar fekk Bjarni byrðarsveinn . Þeira dǿtr váru þǽr Eldríð ok Ingibjǫrg . Dóttir  Magnúss  konungs ok Eldríðar var Kristín , er átti Hreiðarr sendimaðr . Þórir skinnfeldr hafði átta Eldríði . Þeira … 