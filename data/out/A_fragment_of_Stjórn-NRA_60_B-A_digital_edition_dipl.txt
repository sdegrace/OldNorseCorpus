ᴇc a erendi við þik  hofðingi . hiev ſuaraði . her ſiti-um ver marger ſamt . við huern attu erendi . Sueinninn ſvaraði . við þik ſialfan . hiev stóð upp oc geck i annat herbergi með honum . þa tok ſendi maðr við ſmiorſ ker . er þeir kol-ludu lentulam olei oc steypti ifer hofut honum sua ſegian-di . eſſa hluti ſeger drottinn gud iſraels . ᴇc ſmyr þik konung ifer lyd minn . at þu dreper niðr hirð oc hyſki achab 
                                    oc
                                 hefner sua minna ſpamanna . oc allra þionostu manna  er iezab-el hefer drepa latið . oc sua giorſamliga ſcaltu eyða al-ri ǽtt þeira oc afkuæmi . at eigi einn hinn minzti ſuein scal efter lifa i iſrlm . en hræ hinnar illu . Jezabél munu hundar rifa a akri iezrael . oc engi mun grafa hana  Efter þetta lauk ſendi maðr upp hurdu oc flýdi þar t  ᴇn hieu geck til ſinna felaga . hofdingiar mælttu . huerr var eſſi enn vitlauſi ſnapr  eða huat villdi hann þér . hiev ſuaraði  kenna megi þer manninn . oc viſer munu þér verda erenda anſ . þeir ſogðu þat hegóma . oc báðu hann   mælti hann . konungr foruitnaz huart friðr er . hiev ſuaraði  hvat mun varda vm frið . far oc fyll flock minn . Speculator ſagdi enn konungi  at eſſi maðr var kominn til flockſinſ oc huarf ecki aftr . ᴇn likt þicki mer  ſagdi hann  at her fari hieu  ſon joſaphat . oc eigi ſyniz mer miok fridlikt . Joram bað þa bua kerru oc beíta hesta firir . Geck hann þa t oc ſettiz i kerru . oc for ſialfr imót hieu . en achaziaſ i annaʀi kerru . þeir fundu hieu a akri naboth er Jezabel drotning lét drepa ſaklauſan  ſem fyʀ er ſagt  Joram mælti þa . huart er friðr  hieu  hann ſuaraði  huat friði . hordomar oc hofleýsur oc ærſla full grimd Jezabel  moðor þinnar  hefer enn her til margan mann ſuíkliga ſigrat . Joram bra þa upp hendi ſinni oc ſneri a flótta . hann kalladi a achaziam oc mælti . Suik  ſuik  achazia . hiev þreif einn handboga oc laust avru milli herða jo-ram konungi i gegnum hiartat  sua at t geck vm . briostið  hann steyptiz a fram i kerruni . þa mælti hieu við hertoga  