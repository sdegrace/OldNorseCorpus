Kringla ſ er maɴfolkit byɢir er mioc vag ſcorin ganga hꜹf ſtor or útſiánom iɴ i jorðena er þat kɴect at haf gengr fra norva ſndom oc allt t til Jorſala landz Af hafino gengr langr hafs botn til Land norðrs er heitir ſvarta haf þa ſcilr heims þriðiungana heitir fyrir ꜹſtan Aſia en fyrir veſtan calla ſmir Európa en ſmir Enea En norþan at ſuarta hafe gengr Sviðioð hin micla eða hin callda Sviþioð ena miclo calla ſ-mir menn eigi miɴe en Sercland hit micla ſumir jafna henne við bláland hit micla Hiɴ nrþri ltr Sviþioþar liɢr obygðr af froſti oc klþa svá ſem hiɴ ſyðri lutr blálandz er ꜹðr af ſolarbrna J Svi-þioð ero ſtor heroð morg þar ero oc margsconar þioðir oc mar-gar tngor þar ero riſar oc þar ero dvergar þar ero blámenn oc þar ero margs konar ndarlegar þioþir þar ero oc dyr oc drekar furþolega furþolega ſtórir Or norþri fra fiollom þeim er fyrir utan ero bygð alla fellr á m Sviþioð S er at rét-to heitir Tanais hon var forðom cǫllot Tana qviſl eða Vana qviſl hon kømr til ſiavar iɴ i Svarta haf J Vanaqviſlom var þa callat Vanaland eða Vanaheimr Su á ſcilr heims þriðingana hei-tir fyrir ꜹſtan Aſia en fyrir veſtan Európa Fyrir ꜹſtan Tanaqviſl i Aſia var callat Aſaland eða Aſa heimr Eɴ hǫfot borgin er var i landino colloðo þeir Aſgarð En i borgiɴi var hǫfþin-gi ſa er Oþiɴ var callaðr þar var blotſtaðr micill þat var þar ſiþr at xij hofgoðar váro ztir ſcylldo þeir raða fyrir blótum oc domom manna i milli þat ero diar callaðir eða drotnar þeim ſcylde þio-noſto veita oc lotning allt folc Oþiɴ var hermaðr micill oc mioc viþfǫroll oc eignaðiz morg riki hann var ſva ſigrſæll at i hveʀi orrosto feck hann gagn Oc ſva com at hans menn trþo þvi at hann ætti heimilan ſigr i hverri orrosto Þat var háttr hans ef haɴ ſende menn ſina til orrosto eða aðrar ſendefarar at hann lagði aðr hendr i hꝼot þeim oc gaf þeim bianac Tr-ðo þeir at þa myndi væl faraz Sva var oc m hans menn hvar ſem þeir urðo i nꜹþom ſtaddir a ſia eða a Landi þa cǫlloðo þeir a nafn hans oc þótte jafnan fá af þvi fró þar þóttuz þeir eiga allt trꜹſt er hann var Hann fór opt ſva langt i brot at hann dvalþiz i ferþiɴi morg miſſere Oþiɴ átte ij brðr het aɴaʀ Ve en aɴaʀ Vilir þeir brǿðr hans ſtyr-ðo ríkeno þa er hann var i brotto Þat var eitt ſiɴ þa er Oðinn var fariɴ lan-gt i brot oc hafði lengi dvalz at áſom þotti rvænt hans heim þa toco brǿðr hans at ſcipta arfe hans En kono hans friɢ gengo þeir baþir at eiga Eɴ litlo ſiðaʀ com Oðinn heim toc hann þa uið kono ſiɴi Oþiɴ for með her a hendr Vǫnom en þeir urðo væl við oc vǫrðo land ſit oc hafðo ymsir ſigr herioðo hvárir land aɴara oc gerþo ſcaða En er þat leiddiz hva-rom tveɢiom lꜹgðo þeir mille sín ſǽttar ſtefno oc gerþo frið oc ſelldz giſlar fengo Vanir ſi-na ena agæzto menn Niorð hiɴ ꜹðga oc ſon hans Frey En æsir þar i mot þaɴ er Hnir hét oc cǫlloðo hann allvel til hǫf-þingia falliɴ hann var micill maðr oc hiɴ vænſti með honom ſendo æsir þaɴ er Mimir hét hiɴ vitraſti maðr En Vanir fengo þar i mot þann er ſpacaſtr var i þeira flocki ſa hét qvaſir eɴ er Hnir com i Vana heim þa var hann þegar hǫfþingi gʀ Mi-mir kendi honom rad ǫll En er H-nir var ſtaddr a þingom eða ſtefnom ſva at Mimir var eigi nær oc cømi nockor vanda mál fyrir hann þa ſvaraðe hann æ eno ſama raðe aþrir qvað hann þa grunaðe Vane at æſir mundi hafa falſat þá i manna ſciptino þa tocó þeir mimi oc háls hioɢio oc ſendo hǫfotit áſom Oþinn tóc hǫfotit oc ſmurþi urtum þeim er eigi mátte fúna oc qvað þar yfir galdra oc magnaðe ſva at þat mælte við hann oc ſagðe honom marga leynda lute Niorð oc Frey ſetti Oðinn blótgoða oc váro þeir díar með Áſom Dottir Nia-rþar var Freyia hon var blot-gyðia hon kende fyrſt með Áſom ſeið ſem Vǫnom var títt Þa er Niorðr var með Vǫnom þa hafðe hann átta ſy-ſtor ſina þviat þat váro þar lꜹg váro þeira bǫrn freyr oc freya en þat var baɴat með áſom at byɢia ſva náit at frændſemi Fiallgarðr micill gengr af Land-norþri til utſðrs ſa ſcilr Sviðioð ena miclo oc ǫnnor riki Fyrir ſɴan fiallit er eigi langt til Tyrclandz þar átti Oþinn eignir ſtórar J þaɴ tíma fóro rumveria hǫfþingiar ví-ða m heimeɴ oc bruto undir ſic allar þioþir En margir hofþingiar flyðo fyrir þeim ofriðe af ſinom eignom en fyrir því at Oþinn var fórſpár oc fiolkuɴigr þa viſſi hann at hans afqvæmi mundi m norðr hálfo heim-ſens byɢia Þa ſetti hann brøðr ſina Ve oc Vila yfir Asgarð En hann fór oc diar allir með honom oc micit maɴ folc For hann fyrſt veſtr i Garðaríki oc  þa ſuþr i Saxland Hann átti marga ſono hann eignaðiz ríki víða m Saxland oc ſetti þar ſono ſina til landz gøzlo Þa for hann norþr til ſiávar oc toc sér búſtað i ey eiɴi þar heitir n Oþins ey í Fíone þa ſende hann Gefion norðr yfir ſndit a landa leitan þa com hon til Gylfa oc gaf hann henne eítt plógsland Þa for hon i jǫtnheima oc gat þar iiij ſono við jotni nockorom Hon bra þeim i yxnalike oc førðe þa fyrir plógiɴ oc dró landit t a hafit oc veſtr gegnt Oðens ey oc er þat cǫllot Selnd þar bygðe hon ſiþan hennar fecc Scioldr ſonr Oðins þꜹ bioɢo at Hleiðro þar er vatn eða ſiár eptir þat er callat lꜹgriɴ Sva liɢia firþir i leginom ſem nes i Selnde Sva qvaþ Bra-gi hiɴ gamli Eɴ er Oþinn ſprðe at goþir Landz-coſtir váro ꜹſtr at Gylfa for þaɴoc oc gerþo þeir Gylfi ſætt ſina því at Gylfi þóttiz engi crapt til hafa til mót ſtoðo við Áſana Mart attuz þeir Oðiɴ við oc Gylfi i brogðum oc ſionhverfingom oc rðo æsir jaf-nan rikri Oðinn toc ſér buſtað við lꜹgiɴ þar ſem n ero callaþar forno Sigtúnir oc gerþi þar micit hof oc blót eptir ſiðvenio Aſaɴa hann ei-gnaðiz þar lǫnd ſva vítt ſem hann let heita Sigtnir Hann gaf bú-ſtaði hofgoðonom Niorðr bió i Nóatúnom en Freyr at Up-ſǫlm Heimdallr at himinbiorgom Þóʀ a þruðvangi Balldr a Breiðablike Ǫllom fecc hann þeim goða bólſtaði Þa er Aſa Oþenn com a norþ-lǫnd oc með honom díar er þat ſagt með ſaɴenndom at þeir hófo oc keɴdo iþrottir þær er menn hafa lengi ſiþan með farit Oþinn var gǫfgaſtr af ǫllom oc af honom namo þeir allar iþróttirnar þvíat hann kuɴi fyrſt allar oc þo fleſtar En þat er at ſegia fyrir hveria ſǫc hann var ſva mioc tígnaðr þa baro þeꜱir lutir til Hann var ſva fagr oc go–fugligr alitom þa er hann ſat með ſinom vinom oc at ǫllom hló hgr við En þa er hann var i her þa ſyndiz grimligr ſinom vinom En þat bar til þess at hann kuɴi þǽr iþróttir at hann ſcipti litm oc líkiom a hueria lnd er hann villde Ǫɴorr var ſú at hann talaðe ſva ſnialt oc ſlétt at ǫllom er a heyrðo þotti þat eina ſatt mælti hann alt henndingom ſva ſem nu er þat queþit er ſcáldſcapr heitir Hann oc hofgoþar hans heita lio-ðaſmiþir þviat ſ iþrótt hofz af þeim i norðr lꜹndom Oþinn kuɴe ſva gera at i oʀosto urðo ovinir hans blindir eða dꜹfir eða ót-tafllir en vápn þeira bito eigi helldr en vendir enn hans menn fóro brynjolsir oc váro galnir ſem hundar eða vargar bito i ſcioldo sína váro ſterkir ſem birnir eða grið-ungar þeir drapo manfolkit en hvartki eldr ne járn  orti a þa þat er callat berſercs gangr Oþiɴ ſcipti hꜹmom lá þa bú-kriɴ ſem ſofiɴ eða dðr eɴ hann var þa fgl eða dýr fiſkr eða ormr oc fór a eiɴi ſvipſtnd a fiaʀlǽg lǫnd at ſinom erendom eða aɴara manna þat kɴe hann eɴ at gera með orðom einom oc at ſlqva elld oc kyʀa ſiá oc ſnua vindom hveria leið er hann villde Oc hann atte ſcip er ſciðblaðnir hét er hann fór a yfir hꜹf ſtór en þat matte vefia ſaman ſem dúk Oðinn hafðe með sér hǫfot mimis oc ſagðe þat honom morg tiðende or ꜹðrom heimum en ſtundm vacte hann pp dꜹða menn or jorðo eða ſettiz ndir hanga fyrir því var hann callaðr drꜹgadrottiɴ eða hangadrottiɴ Hann atte hrafna ij er hann hafðe tamit við mál flgo þeir viða um lꜹnd oc ſǫgðo honom morg tiðen-de Af þessom lutom varþ hann ſtor-lega froþr Allar þessar iþróttir keɴde hann með rnom oc lioðom þeim er galdrar heita fyrir því ero æsir callaþir galldra ſmiþir Oðinn kɴe þa iþrott er meſtr mattr fylgðe oc framþi ſialfr er ſeiðr heitir En af því matte hann vita ǫrlog manna oc oorðna lute Sva oc at gera mǫnnom bana eða ohamingio eða vanheilende ſva oc at taca fra mǫnnom vit eða afl oc gefa ǫðrom En þessi fiolkyɴge er framit er fylgir ſva micil ergi at eigi þótte karl mǫnnom viþ at fara oc var gyðionom kend ſ iþrótt Oðinn viſſe m alt jarð-fe hvar folgit var oc hann kɴe þꜹ lioð er uplꜹcz fyrir honom jor-ðen oc biorg oc ſteínar oc hꜹgarnir oc batt hann með orðom einom þa er fyrir bioɢo oc gecc iɴ oc toc þar ſlict er hann vilde Af þessum crꜹp-tom varð hann mioc frægr uvinir hans óttuðz hann en vinir hans trey-ſtz honom oc truþo a crapt hans oc a ſíalfan hann En hann keɴde fleſtar iþróttir ſínar blotgoþonom váro þeir næſt honom m allan froðleíc oc fiolkyɴgi Margir aþrir námo þo micit af oc hefir þaðan af dreifz fiolkynngin viða oc haldiz lengi Eɴ Oþinn oc þa hǫfþingia xij blo-taðo menn oc cǫlloðo goð ſin oc trúþo a lengi ſiþan Eptir Oþins nafne var callaðr Ꜹðon oc heto menn ſva ſono sína En af Þors nafne er callaðr Þorir eða Þorareɴ eða dregit af ꜹðrom heitom til Sva ſem Stein-þoʀ eða Hafþoʀ eða en breytt a fleyre vega Oþenn ſette lǫg i lande síno þꜹ er gengit hafþo fyʀ með áſom Svá ſetti hann at alla dꜹða menn ſcyllde breɴa oc bera a bál með þeim eign þeira Sagðe hann ſva at með því lícom ꜹðfom ſcylde hverr coma til valhallar ſem hann hafðe á bal þeſs ſcylde hann oc niota er hann ſiálfr hafðe i jorð grafit enn ꜹſcona bera út a ſiá eða grafa niðr i iorð En epter gǫfga menn ſcylde hꜹg gera til miɴingar Eɴ eptir alla þa menn er nokot mannz mót var at ſcylde reiſa bꜹta ſteina oc hellz ſia ſiðr lenge ſiþan Þa ſcylde blota i mote vetri til árs En at miðiom vetri blóta til groðrar Et þriðia at ſumre þat var ſigrblot Um al-la Suíðioð gulldo menn Oðni ſcatt peɴing fyrir nef hvert En hann ſcylde veria land þeira fyrir friðe oc blota þeim til árs Niorðr fecc kono þeirar er ſcaðe hét hon villde ecke við hann ſamfarar oc giptiz ſiþan oðne átto þꜹ marga ſono Eiɴ þeira hét Sæmingr m hann orte Eyvindr Scálda ſpillir þetta Til Sæmings talðe Hacon Jarl hinn ríki langfeðga kyn ſitt Þessa Svi-þioð cǫlloðo þeir mannheima en hina miclo Sviþioð cǫlloðo þeir goð-heima Or goðheimm ſogðo þeir morg tiðende Oþenn varþ ſóttdꜹðr i Svi-þioð Oc er hann var atcomiɴ dꜹþa lét hann marka ſic geirs odde oc eignaðe sér alla vápndꜹða menn ſagðe hann ſic mundo fara mndo i goð -heim oc fagna þar vinom sínom N hugðo Suíar at hann væri comiɴ i hiɴ forna Áſgarðoc munde þar lifa at eílifo Hófz þa at nyio atrnaðr við Oþin oc aheit Opt þótte Suíum hann vitraz sér aðr ſtórar oʀostor yrðe gaf hann þa ſum-um ſigr en ſumum bꜹð hann til sín þotti hvartveɢi coſtr goðr Oþinn var breɴdr dꜹðr oc var ſ breɴa gjr allvegleg Þat var tra þeira at þvi hæra ſem rey-kenn lagðe i loptit upp at því háleitare være ſa i himnenom er breɴona átte oc þess ꜹðgare er meira fe braɴ með honom Niorðr af Nóatunom gerþizc þa valldz maðr yfir Sviom oc hellt upp blótm hann cǫlloðo Svíar þa drotten sinn Toc hann þa Scatgiafir af þeim A hans dǫgom var friþr allgoðr oc allz conar ár ſva micit at Suiar trúþo því at Niorþr reðe fyrir áre oc fyrir féſælo manna A hans dǫgom dó fleſtir díar oc váro allir blotaþir oc breɴdir ſiþan Niorðr varð ſottdꜹðr lét hann oc marka ſic Oðne aðr hann do Suiar breɴdo hann oc greto all mioc yfir leiðe hans Freyr tóc þa við ríki eptir Niorð var hann callaðr drotteɴ yfir Suim oc toc scattgiafir af þeim hann var vinſæll oc arſæll ſem faþir hans Freyr reiſte at Uppſǫlom hof micit oc ſetti þar hꜹfoð ſtað ſiɴ lagðe þar til allar ſcylldir ſinar lǫnd oc lſan eyre þa hófz Uppſala ꜹ-ðr oc hefir halldiz æ ſiþan A hans dǫgom hófz froþa friðr þa var oc ár um ǫll Lǫnd kendo Sviar þat frey var hann þvi meiʀ dyrca-ðr en ǫɴor goðen ſem a hans dǫ-gom varð Landzfólket ꜹðgara eɴ fyʀ af friþinom oc áre Ger-ðr Gymis dóttir het kona hans ſonr þeira hét fiolnir Freyr hét yn-gvi ꜹðro nafne yngva nafn var lengi ſiþan haft i hans ætt fyrir tígnar nafn oc ynglingar váro ſiþan callaðir hans ættmenn Freyr tóc ſott en er at honom leið ſotten leitoðo menn sér raðs oc léto fá menn til hans coma enn bioɢo hꜹg miciɴ oc léto dyʀ á oc iijjá glɢa Eɴ er freyr var dꜹðr báro þeir hann leyni-lega i hꜹgiɴ oc ſꜹgðo Suium at hann lifðe oc varðveítto hann þar iijjá vetr eɴ ſcatt ǫllom hellto þeir i hꜹgiɴ i eiɴ gluɢ gulli-no en i aɴan ſilfrino í hinn iijja eirpeɴingom þa hellz ár oc friðr Freyia helt þa pp blótum þvíat hon ein lifðe þa eptir goðanna oc varþ hon þa hin frægſta ſva at með hennar nafne ſcyllde calla allar konor tignar ſva ſem n heita frúvor ſva het oc hver freyia yfir sinni eigo en ſu húsfreyia er bú á Freyia var heldr marglynd Oþr hét bónde hennar Dtr hennar heto Hnoſs oc ger-ſime þær váro fagrar mioc af  þeira nafne ero ſva callaðir hinir dyr-ſto gripir Þa er allir Suiar viſſo at freyr var dauðr en hellz ár oc friðr þa truþo þeir at ſva munde vera meþan freyr væri a Sviþioð oc villdo eigi breɴa hann oc cǫlloðo hann veraldar goð blotaðo meſt til árs oc friþar alla æve ſiþan Fiolnir ſonr ynguifreys reð þa fyrir Suium oc pſala ꜹð hann var rikr oc árſæll oc friðſæll þa var friðfroðe at Hleiðro þeira í a millom var heimboð oc vingan þa er fiólnir fór til froþa a Selund þa var þar fyrir bin micil veizla oc boðit til viða m lꜹnd froðe átte mikiɴ husa b þar var gert ker micit mar-gra álna hátt oc okat með ſtórum timbr ſtockom þat ſtóð i undir ſcemmo en lopt var yfir ppi oc opit golf þilit ſva at þar var niðr hellt leginom en kerit blandit fult miaðar þar var dryccr furþo ſtercr Um qveldit Var fiolne fylgt til herbergis i et næſta lopt oc hans ſveit með honom Um nottena gecc hann ut i ſvalir at leita sér ſtaðar var hann ſvefn ʀ oc dꜹðadruckiɴ Eɴ er hann ſneriz aptr til herbergis þa gecc hann fram eptir ſvǫlonom oc til aɴara Loptdura oc þar iɴ miſti þa fótom oc fell i miaþar kerit oc tyɴdiz þar Sva ſegir þioðolfr hinn Huinverſci Suegðir tóc ríki eptir fǫðor sinn hann ſtrengðe þess heít at leita goð-heims oc oþens ens gamla hann for með xij mann viða um heimeɴ hann com út i tyrcland oc i Svi-þioð ena miclo oc hitti þar mar-ga frændr sína oc var i þeire for v vetr þa com hann aptr til Sui-þioþar dvalþiz hann þa eɴ heima m hríþ hann hafðe fengit kono þá er Vana hét vt i Vana heime var þeira ſonr Vanlande Fra Svegði Svegðir for enn at leita goð-heims Oc i ꜹſtan verþri Sviþioð heitir br micill at ſteine þar er ſteiɴ ſva micill ſem ſtór hús Um quelldit eptir ſolarfall þa er Suegðir gecc fra dryckio til ſuefn brs ſa hann til ſteínſens at duergr ſat ndir ſteininom Suegdir oc hans menn váro mioc drcnir oc rɴo til ſteinſins Duergriɴ ſtoð i durom oc callaði a Suegðe bað hann þar iɴ ganga ef hann vilde Oðen hitta Suegðir hlióp i ſteiniɴ en ſteiɴiɴ lꜹcz þegar aptr Svá ſegir þioðolfr hinn vinverſci Vanlande hét ſonr Svegðis er ríki tók eptir hann oc reð fyrir uppſala ꜹð hann var hermaðr micill oc hann for viða vm lꜹnd hann þá vetrviſt á fiɴlande með Sniá hinom gamla oc fecc þar dóttor hans drífo En at váre fór hann a brot en Drífa var eptir oc het hann at coma aptr a þriɢia vetra freſte En hann com eigi a x vetrom Þa ſende Drifa eptir Hulð ſeið cono enn ſende Viſbur ſon þeira Vanlanda til Sviþioþar Drifa keypti a Hulþ ſeið cono at hon ſcylde ſiða vanlanda til fiɴlandz eða deyþa hann at ꜹðrom coſte En er ſeiðr var framiðr var Vanlande at pſolom Þa gerþi hann fſan at fara til fiɴlandz En vinir hans oc raða menn bꜹɴoðo honom oc ſogðo at vera myndi fiolkyɴ-gi fiɴa i fyſi hans þa gerþiz honom ſuefn hǫfgt oc lagðiz hann til ſvefns Eɴ er hann hafðe lítt ſof-nat callaði hann oc ſagðe at mara traþ hann Menn hans fóro til oc villdo hialpa honom En er þeir tóco upp til hofoðſens þa traþ hon fótleɢina ſva at nær brotnaðo þa tóco þeir til fotaɴa þa cafðe hon hofoðet ſva at þar do hann Suíar toco líc hans oc var hann breɴdr við a þá er Scuta hét þar váro ſettir bꜹta ſteinar hans Sva ſegir þioðolfr Viſbʀ tóc arf eptir Vanlanda foþor ſinn hann gecc at eiga dóttor Ꜹða ens ꜹðga oc gaf henne at mun-de iij ſtórbi oc gullmeɴ þa atto ijá ſono Giſl oc ꜹndor En Viſ-burr lét hana eina oc fecc aɴarrar kono en hon for til fǫðor síns með ſono ſina Viſburr atti ſon oc Domalde hét Stipmoþir Domallda lét ſiða at honom ogæfo Eɴ er ſynir Viſburs váro xij vetra oc xiii fóro þeir a fund hans oc heimto mund moþor ſiɴar eɴ hann villde eigi gialda þa mælto þeir at gullmenit ſcylde verþa at bana hinom bezta manne i ætt hans oc fóro i brot oc heim Þa var en fengit at ſeið oc ſiðit til þeꜱ at þeir ſcylldo mega drepa fǫðor sinn þa ſagðe Hlðr vǫlva þeim at hon mundi ſva ſiþa oc þat með at ætt víg ſcyldo avalt vera i ætt þeira ynglinga ſiþan þeir játto því Eptir þat ſamnoðo þeir liðe oc com at Viſbr vm nótt a ovart oc breɴdo hann inne Sva ſegir Þioðólfr Domalde toc arf eptir fꜹðor sinn Viſbur oc reð lꜹndom A hans dǫgom gerðiz i Sviþioð ſltr oc ſeyra Þa eflðo Suíar blot ſtór at upſǫlum It fyrſta hꜹſt blotaðo þeir yxnom oc batnaðe ecke arferþ at heldr Eɴ aɴat hófo þeir maɴ blót en árferþ var ſꜹm eða verre Eɴ et iijðja hꜹſt com Suiar fiolment til vppſala þa er blót ſcyldo vera Þa átto hfþingiar raða gerþ sína oc com þat aſamt með þeim at hallærit munde ſtanda af Do-malda konongi þeira oc þat með at þeir ſcyldo honom blota til árs sér oc veita honom atgongo oc drepa hann oc rioða ſtalla með bloðe hans oc ſva gerþo þeir Sva ſegir þióðólfr Domaʀ hét ſonr Domalda er þar næſt reð ríki Hann reð lengi fyrir lǫn-dom oc var þa goð ár ferþ oc friðr m hans daga fra honom er ecke ſagt aɴat eɴ hann varð ſottdꜹ-ðr at upſǫlom oc var førðr a fyris vǫllo oc breɴdr þar a ar backanom oc ero þar bꜹtaſteinar hans Sva ſegir þióðólfr Dyɢvi hét ſonr hans er þar næſt reð lꜹndom oc er fra honom ecke ſagt aɴat en hann varð ſottdꜹðr Sva ſegir þióðólfr Moþir Dyɢva var Drótt dottir Dan-ps konongs ſonar rígs er fyrſtr var konongr callaðr a danſka tngo hans átt menn hǫf–ðo avallt ſiþan konongs nafn fyrir et zta tignar nafn Dyɢui var fyrſt konongr callaðr ſiɴa ættmanna eɴ aðr váro þeir drotnar callaþir en conor þeira drotningar en drótt hirðſveitin En yngui eða yngni var callaðr hverr þeira ættmanna alla ævi en ynglingar allir ſaman Drott Drotning var ſyſtir Dans konongs hins micilláta er Danmorc er við kend Dagr hét ſonr Dyɢva konongs er konong-dom tóc eptir hann hann var maðr ſva ſpakr at hann ſcilðe fgls rꜹdd Hann átte ſpaʀ eiɴ er honom ſa-gðe morg tiðende flꜹg hann á ymſe lꜹnd Þat var eitt ſiɴ at ſpꜹʀiɴ flꜹg a Reiðgota land a b þaɴ er a vǫrva hét hann flꜹg i akr karls oc fecc þar matar Karl com þar oc tóc upp ſtein oc lꜹſt ſpꜹʀiɴ til bana Dagr konongr varð illa við er ſpꜹʀeɴ com eigi heim Gecc hann þa til ſonar blótz til frettar oc fecc þꜹ ſvǫr at ſpꜹʀ hans var drepiɴ a vǫrva Siþan bꜹð hann t her miclom oc for til Gotlandz Eɴ er hann com a vǫrva gecc hann upp með her sinn oc heriaðe folkit flyðe vídsvegar undan Dagr konongr ſneri herinom til ſcípa er quelldaðe oc hafðe drepit mart fólc oc mart handtekit En er þeir fóro yfir á nǫckora þar ſem heitir ſciotans vað eða vápna vað þa raɴ fram or ſcogi eiɴ vercþræll a árbackaɴ oc ſcꜹt heytigo i lið þeira oc com i hǫfot konongi ſcotit fell hann þegar af heſtinom oc fecc bana I þaɴ tima var ſa hof-þingi gramr callaðr er heriaðe en hermenninir gramir Sva ſegir Þióðólfr Agni hét ſonr Dags er konongr var eptir hann ríkr maðr oc agætr hermaðr micill atgervi maðr mikill m alla lte Þat var eitt ſmar er Agni konongr for með her sinn a Fiɴland gecc þar upp oc heriaðe Fiɴar drogo ſaman liþ micit oc foro til oʀosto Froſte er nefndr hofþingi þeira Varþ þar oʀosta micil oc fecc Agni konongr ſigr þar fell froſti oc micit lið með honom Agni konongr for herſcildi m fiɴland oc lagðe undir ſic oc fecc ſtor micit her-fang hann tóc oc hafðe með sér Skiálf dottor froſta oc Loga broþor hennar Eɴ er hann com ꜹ–ſtan lagðe hann til Stoccſnda hann hann ſetti tiold sín ſuþr a fitina þar var þa ſcógr Agni konongr átte þa gll menit þat er Viſbʀ hafþe átt Agni konongr gecc at eiga Sciálf hon bað konong at gera erfe eptir fǫþor sinn Hann bꜹð þa til sín morgom rikis mǫnnom oc gerþe veizlo micla hann var allfrø-gr orðeɴ af fǫr þessi þa váro þar dryckior miclar En er Agni konongr ger-þiz drckiɴ þa bað Scialf hann gœta menſens er hann hafðe a hálſe Hann tóc til oc batt ramlega menit a hals sér aðr hann gengi at ſofa Eɴ landtialdit ſtóð við ſcógiɴ oc hátt tre yfir tialldeno þat er ſcyla ſcy-lde við ſolar hita Eɴ er Agni konongr var ſofnaðr þa toc Sciálf digrt ſnri oc feſti ndir menit Menn hennar ſlógo þa tiald ſtongonom en cꜹſtoðo lykio ſnæriſſens pp i limar treſſens drogo þá ſiþan ſva at konongr hecc næſt uppi við limar oc var þat hans bane Sciálf oc hennar menn hliopo a ſcip oc rero i brot Agne konongr var þar brendr oc er þar ſiþan collot Agnafit a ꜹſtanverþom tꜹrinom veſtr fra Stocs ſunde Sva ſegir Þióðólfr Alrekr oc Eirikr heto ſynir Agna er konongar váro eptir hann þeir váro rikir menn oc her menn miclir oc iþro-tta menn Þat var ſiðvenia þeira at riða heſta temia bæþi við gang oc við hlꜹp kuɴo þeir þat allra manna bezt lꜹgðo þeir a þat et me–ſta capp hváʀ betr reið eða betri heſta atte Þat var eitt ſiɴ at þeir brðr riðo ij fra ꜹ-ðrom mǫnnom með hina bezto heſta ſina oc riðo t a vǫllo nockora oc com eigi aptr oc var þeira leita farit oc fɴz þeir baþir dꜹþir oc lamit hǫfot a baðom eɴ ecki vapn hꜹfðo þeir nema bitlana af heſtonom oc þat hyɢia menn at þeir hafe drepiz þar með Sva ſegir Þióðólfr Yngvi oc Alfr váro ſynir Alrecs er konongdom toco i Sviþioð þar næſt var yngvi hermaðr micill oc all ſigrſæll fríþr oc iþrotta maðr hiɴ meſti ſter-cr oc hinn ſnarpaſti i oʀoſtum mildr af fe oc gleðimaðr micill Af ſlíco ǫllo varð hann frøgr oc vinſæll Alfr konongr bróðir hans ſat at lꜹndo oc var ecki i hernaðe hann var callaðr elfſi hann var maðr þǫgll ríklndaðr oc oþyðr Moþir hans hét Dageiðr dóttir Dags konongs hins ri-ka er Dꜹglingar ero fra comnir Alfr atti kono er Bera hét kuiɴa friðzt oc ſcǫrngr micill gleði maðr hinn meſti Yngui Alreks ſon var þa en eitt hꜹſt comiɴ or vikingo til pſala oc var þa hiɴ frgſti hann ſat opt við dryckio len–gi m quelldm Alfr konongr gecc opt ſnimma at ſofa Bera drotning ſat opt a queldm oc hiǫloðo þꜹ yngvi sín i millom Alfr røddi opt m bað hana fara fyʀ at ſofa ſagðe at hann villde ecki va-ka eptir henne hon ſvarar oc ſegir at ſ kona væri ſæl er helldr ſcylde eiga yngua en Álf hann reid-diz því mioc er hon mælti þat opt Eítt qvelld gecc Álfr iɴ i hǫllena þa er þꜹ yngvi oc Bera ſáto i háſeti oc tꜹloðz viðr hafðe Yngue m kne sér mæ-ke Menn váro mioc drucnir oc gáfo engan gꜹm at konongiɴ com iɴ Alfr konongr gecc at haſæti-no bra ſverþi ndan ſcickio oc lagðe i gegnum Yngva broðor sinn Yngvi hliop pp oc bra mæ-kinom oc hio Alf bana hɢ oc fello þeir baþir dꜹðir a gólfit váro þeir Alfr oc Yngvi heygþir a fyrisvǫllom Sva ſegir þióðólfr Hugleikr hét ſonr Alfs er konongdom toc yfir Suim eptir þa brøðr því at ſynir yngva váro þa born Hug-leicr konongr var engi hermaðr oc ſat hann at lǫndom i kyʀſǽti hann var ꜹðigr mioc oc ſincr af fé hann hafði mioc i hirþ sinni allz conar leikara harpara oc gigiara oc fiðlara hann hafði oc með sér ſeið menn oc allz-conar fiolkuɴict fólc Hake oc Hagbarðr heto brøþr oc váro agætir mioc þeir váro ſia konongar oc hofðo lið micit fóro ſtndum baþir ſamt ſtndom sér hvaʀ margir cappar váro með hvaromtveɢia þeira Hake konongr for með her sinn til Sviþioþar a hendr Hgleike konongi En Hgleicr konongr ſa-mnaðe her fyrir þa com til liðs við hann brøðꝛ ij oc Svipdagr oc Geigaðr agætir menn baþir oc hinir mesto kappar Haki konongr hafði með sér xij cappa Þar var þa Starkaðr gamli með honom Haki konongr var oc hin meſti kappi Þeir hittz a fyris vǫllom varþ þar micil oʀosta fell brátt lið Hgleics Þa ſótto fram kapparnir Svipdagr oc Geigaðr en kappar Haka gengo vi moti hvarom þeira oc urðo þeir handtecnir þa gecc Haki konongr iɴ i ſcialdborg at Hugleiki konongi oc drap hann þar oc ſonu hans ija Eptir þat flyðo Suíar enn Haki konongr lagðe lꜹnd undir ſic oc gor-þiz konongr yfir Suium Hann ſat þa at lꜹndom iija vetr Eɴ i því kyʀsæti fóro kappar hans fra honom oc i víking oc fengo sér ſvá fiár XXVI Jorundr oc Eirikr váro ſynir yngva Alrecs ſonar þeir lágo úte a herſcipom þessa hriþ alla oc váro her menn miclir A eino ſmre herioðo þeir i Danmǫrc oc þa hitto þeir Guðlꜹg haleygia konong oc átto við hann oʀosto oc lꜹc sva at ſcip Guðlꜹgs var hroðit en hann varð handtekiɴ Þeir fltto hann til landz a Strꜹmeyiar nes oc hengðo hann þar Vrpo menn hans þar hꜹg eptir hann Sva ſegir Eyvindr Scálda ſpillir Eirikr oc Jorndr brðr urðo af verki þesso frægir mioc þóttz þeir miclo meire menn en aðr þeir ſpurþo at Haki konongr i Sviþioð hafðe ſennt frá ſer cappa sína ſina þa halda þeir til Suiðioþar oc draga ſiþan her at sér Eɴ er ſuiar ſpyria at ynglingar ero þar comnir þa drífr ogryɴe til þeira Siþan leɢia þeir i lǫgiɴ upp oc halda til pſala a hendr Haka konongi Eɴ hann feʀ i móte þeim a fyrisvǫllo oc hafðe lið miclo miɴa Verþr þar micil oʀosta gecc konongr fram svá hart at hann fellde alla þa er honom váro næ-ſtir oc at lyctm fellde hann Eirik konong oc hio niðr merki þeira brøðra Þa flyðe Jorndr konongr til ſcipa oc alt lið þeira hans Haki konongr fecc sva ſtór ſár at hann ſá at hans lífdagar myndo eigi langir verða Þa let hann taca ſceið er hann atte oc lét hlaða dꜹðom mǫnnom oc vápnom let þa fly-tia t til hafs oc leɢia ſtyre i lag oc draga pp ſegl en leɢia elld í tyrvið oc gǫra bál a ſcipino Veðr ſtoð af lande Hake var þa atcomiɴ dꜹða eða dꜹðr er hann var lagiðr a bálit ſiglðe ſcipit ſiþan loganda t i haf oc var þetta allfrøgt lengi ſiþan Dꜹðe Jorndr ſonr Yngva konongs var konongr at pſǫlom hann reð þa lꜹndom oc var optlega a ſmrm i hernaðe A einhverio ſmri for hann með her ſiɴ til Danmerkr hann heriaðe m jotland oc fór m hꜹſtit iɴ i Limafiorð oc heriaðe þar hann lá liðe ſíno i Odda ſnde þa com þar með her mikiɴ Gylꜹgr Haleyia konongr ſonr Guðlꜹgs er fyʀ var getið Hann leɢr til Oʀosto við Jornd Eɴ er Landz menn urðo þess varir drifa þeir til ǫllm áttom bæði með stórom ſci-pom oc ſmám verðr þa Jorndr ofrliþe boriɴ oc hroðit ſcip hans hliop hann þa a ſnd oc varþ hand-tekiɴ oc leiddr a land upp let þa Gylꜹgr konongr reiſa galga leiþir hann jornd þar til oc lætr hengia hann lycr svá hans æfi Sva ſegir Þióðólfr An eða Ani hét ſonr Jorndar er konongr var yfir Suium eptir fꜹðor sinn Hann var vitr maðr oc blót maðr micill En-gi var hann hermaðr ſat hann at lǫn-dom I þaɴ tíma er þessir konongar váro at ppſꜹlom er n var fra ſagt var yfir Danmǫrko fyrst Danr hiɴ micilláte hann varð allgamall þa ſonr hans Froðe hiɴ micilláte eða hiɴ friðſami þa hans ſynir Halfdan oc friðleifr þeir váro hermenn miclir Halfdan var ellri oc fyrir þeim m allt hann fór með her sinn til ſviþioþar a hendr Aun konongi oc átto þeir oʀostor nockorar oc hafðe Halfdan jafnan ſigr Oc at ly-ctm flyðe An konongr i vestra Gꜹt-land þa hafðe hann verit konongr yfir Vpſꜹlom xxv vetra hann var oc i gꜹt-lande xxv vetra meþan Halfðan konongr var at pſǫlom Halfðan konongr varð ſóttdꜹðr at upſǫlom oc er hann þar heygðr Eptir þat com n konongr enn til pp-ſala þa var hann Lx þa gerþi hann blot micit oc blet til langlifis sér oc gaf Oðne ſon ſiɴ oc var honom blótinn An konongr fecc andsvǫr af Oðne at hann ſcyl-de lifa Lx vetra An var þa eɴ konongr at ppſǫlum þa com Ǫli hiɴ frøcni með her ſiɴ til Svíþioþar ſonr frilleifs a hendr An konongi oc átto þeir oʀostor oc hafþi ále jafnan ſigr þa flyðe An konongr i aɴat ſiɴ ríki ſitt oc for í vestra Gꜹtland Ale var konongr at pſǫlom xxv aðr Star-kaþr hiɴ gamli drap hann Eptir fall Ala for Aún konongr aptr til Vpſala oc reð þar rikino eɴ xxv þa gerþi hann blót micit oc blotaðe ꜹðrom ſyni ſinom þa ſagðe Oþinn honom at hann ſcylde æ lifa meþan hann gæfi Oðni ſon sinn et tínda huert ár oc þat með at hann ſcylde heiti gefa nockoro heraðe i lande síno eptir tǫlo ſona ſiɴa þeira er hann bló-taðe til Oþins Eɴ þa er hann hafþi blótat vij ſonom ſinom þa lifðe hann x vetr ſva at hann mátte ecki ganga var hann þa a ſtóli boriɴ þa blótaðe hann enom viija ſyni ſinom oc lifðe hann þa enn x vetra oc lá þa i kǫr þa blotaðe hann enom ix.da ſyni sínom oc lifðe þa eɴ x vetra þa dracc hann horn ſem lé-barn þa atti eiɴ ſon eptir oc vilde hann þa blota þeim oc þa villdi hann gefa oðni upſali oc þꜹ heroð er þar liɢia til oc láta cal-la þat tiunda land Suíar bǫɴoðo honom þat oc varþ þa ecki blót Siþan andaðiz An konongr oc er hann heygðr at pſolom þat er ſiþan cǫlloð A-na ſott ef maðr deyr verclꜹs af elli Sva ſegir Þióðólfr Egill hét sonr ns hins gamla er konongr var eptir fꜹðor sinn siɴ i Sviþioð hann var engi hermaðr oc ſat at lǫndom i kyʀſæti Tuɴi hét þræll hans er verit hafði með Ana hinom gam–la fe hirþir hans Eɴ er Ani var aɴdaðr þa toc Tɴi óf lꜹſa–fiár oc gróf i jorð Eɴ er Egill var konongr þa ſetti hann Tuɴa með þrælom ꜹðrom Hann kɴi því ſtor illa oc hlióp i brot oc með honom margir þrælar oc toco þa pp lꜹſa féit er hann hafðe fól-git gaf hann þat mǫnnom ſinom eɴ þeir toco hann til hofþingia Siþan dreif til hans mart illþyðis fólc lágo vti við a morcom ſtndom hliopo þeir i heroð oc rænto menn eða drapo Egill konongr ſpurði þetta oc fór leita þeira með liðe síno Eɴ er hann ha-fðe tekit sér nattſtað a eiɴi nott þa com þar Tunni með liðe síno oc liop a þa ovara oc drapo lið micit af konongi Eɴ er Egill konongr varþ vaʀ við ufrið þa ſneriz hann til við-tǫko ſetti upp merki ſitt eɴ lið flyðe mart fra honom Þeir Tunni ſotto at diarflega Sa þa Egill konongr engan aɴan ſiɴ coſt eɴ flyia þeir Tunni rako þa flóttaɴ allt til ſcógar Siþan fóro þeir aptr i byg-ðena heriaðo oc rænto oc fen-go þa enga motſtǫðo Fe þat alt er Tɴi toc i heraðeno gaf hann liðs mǫnnom varþ hann af því vinſæll oc fiolmennr Egill konongr ſamnaðe her oc for til oʀosto i moti Tunna þeir borðuz oc hafðe Tunni ſigr en Egill konongr flyðe oc lét lið micit þeir Egill konongr oc Tunni átto viij oʀostor oc hafðe Tunni ſigr i ǫllom Eptir þat flyðe Egill konongr landit oc t i Danmǫrk a Selnd til froþa hins frcna hann hét fro-þa konongi til liðs ſcatte af Suium þa fecc froðe honom her oc kappa ſina For þa Egill konongr til sui þioðar Eɴ er Tunni ſpyʀ þat fór hann i móte honom með ſitt lið varþ þa oʀosta micil þar fell Tunni en Egill konongr toc þa við rici síno Danir foro a-ptr Egill konongr ſendi froþa konongi goþar giafir oc stórar a hveriom miſ-ſerom eɴ galt engan ſcatt dǫ-nom oc hellz þo vinfengi þeira froþa Siþan er Tunni fell reð Egill konongr rikino iij vetr þa varð i Sui-þioð at griðngr ſa er til blótz var ætlaðr var gamall oc aliɴ sva cappſamlega at hann var maɴygr Eɴ er menn villdo taca hann þa hlióp hann a ſcóg oc varþ galiɴ oc var lengi a viðom oc hiɴ meſti ſpell-virki við menn Egill konongr var veiði maðr micill hann reið m daga optlega a markir dyr at veiða Þat var eitt ſiɴ at hann var riðiɴ a veiþar með menn ſina kononogr hafðe ellt dýr eitt lengi oc heypti eptir i ſcógiɴ frá ǫllom mǫnnom Þa ver-ðr hann vaʀ við griþungiɴ oc reið til oc vill drepa hann Griþungr ſnyr i moti oc com konongr lagi a hann oc ſcar or ſpíotið griþungr ſtacc horno-nom a ſiþo heſtinom ſva at hann fell þegar flatr oc ſva konongr Þa liop konongr a føtr oc vill bregða ſverþi Griþungr ſtacc þa hornonom fyrir briost honom ſva at a kafi ſtoð Þa co-mu at konongs menn oc drapo griðungiɴ konongr lifði litla hriþ oc er hann heygþr at pſolom Sva ſegir Þióðólfr Ottaʀ konongr ſonr Egils er ríki oc konongdom toc eptir hann vingaðiz æcki vid froða þa ſendi froði menn til Ottars konongs at heimta ſcatt þaɴ er Egill hafðe heitið honom Ottaʀ ſvarar ſva at Suiar hefði alldregi ſcatt golldit dnom ſegir at hann mundi oc ſva gera Foro aptr ſendimenn froði var hermaþr micill Þat var a eino ſumre at froþi for með her sinn til Sviþioþar Gørði þar upprásir oc herjaðe drap márt fólk en ſmt hertóc hann Hann fecc allmicit her-fang hann breɴde oc viða bygðena oc gerþi et meſta hervirki Aɴat ſumar for froði konongr at heria i ꜹstr veg þar ſpurþi Ottaʀ at froþi konongr var eigi i landi-no þa ſtigr hann á herſcip oc feʀ ut i Danmǫrk oc heriar þar oc fær enga mótſtǫþo Hann ſpyʀ at ſamna–ðr micill var a Selndi ſtefnir hann þa veſtr i eyrarſnd ſiglir þa ſuðr til Jotlandz oc leɢr i Lima fiorð Her-iar þa á vendli breɴir þar oc gørir mioc aleyðo Vꜹttr oc faſti heto jarlar froþa þa hafðe froþi ſett til landvarnar i Danmorc meþan hann var or landi Eɴ er jarlar ſpurþo at Suía konongr heriaði i Danmorc þa ſamna þeir her oc lꜹpa a ſcip oc ſigla ſuðr til Limafiarþar coma þar miok á vart Óttari konongi leɢia þegar til oʀosto taca Suiar væl i mot fellr lið hvaʀa tveɢio Eɴ ſva ſem lið fell af dꜹnom com aɴat meira þar or heroðom oc ſva var tillagt ollom þeim ſcipom er i nǫnd váro lykr ſva oʀosto at þar fell Ottarr konongr oc mestr lti liðs hans Danir tóco líc hans oc fltto til Landz oc lꜹ-gðo up a hꜹg eiɴ léto þar rífa dyr oc fugla hræin Þeir gera tre-kráco eína oc ſendi til Sviþioþar oc ſegia at eigi var meira verðr Ot-tar konongr þeira þeir cǫlloðo ſiþan Ottar vendil kraco Sva ſegir Þióðólfr Aþils hét ſonr Ottars konongs er konong dom toc eptir hann hann var lengi konongr oc mioc ꜹðigr var hann oc nockor ſumor i vi-king Aþils konongr com með her ſiɴ til Saxlands þar reði fyrir konongr er Geirþio-fr hét eɴ kona hans hét Alof hin rika ecki er getit barna þeira konongr var eigi i landino Aþils konongr oc menn hans rɴo pp til konongsbøiar oc rænto þar ſumir reka ofan hiorð til ſtrandar-hɢs hiarþariɴar hafði gætt anꜹðict fólc karlar oc konor oc hafþo þeir þat allt með sér I þui liði var mær ein undarlega fǫgr ſu nefndiz Yrſa for þa Aþils konongr heim með herfang Yrsa var ecki með ambáttom Brátt faɴz þat at hon var vitr oc væl orðom farin oc allra luta vel kuɴande faɴ mǫnnom micit m hana oc þo konongi meſt com þa ſva at Aþils gerþi brullꜹp til hennar var þa Yrſa drottning i Sviþioð oc þótti hon hiɴ meſti ſcorungr XXXIII Dꜹðe Hælgi konongr Halfdanar ſonr reð þa fyrir Hleiðro hann com til Sviþioþar með her ſva mikiɴ at Aðils konongr ſa engan aɴan ſiɴ coſt eɴ flyia undan Hælgi konongr gecc þar a land með her sinn oc heriaðe feck micit herfang hann toc hꜹndom yrſo drottning oc hafði með sér til Hleiþrar oc gecc at eiga hana þeira ſonr var Rólfr kraci Eɴ er Rolfr var þrévetr þa com Alof drotning til Danmerkr ſagði hon þa Yrso at Hælgi konongr maðr hennar var faþir hennar eɴ alof mo-þir hennar Fór þa Yrſa aptr til Sviþióþar til Aþils oc var þar drotning meþan hon lifðe ſiþan Hælgi konongr fell i hernaðe Rolfr kraci var þa viij vetra oc var þa til konongs tekiɴ at Hleiðro Aþils konongr átti deilor miclar við konong þaɴ er ali hét hiɴ Vpplendzci hann var or Noregi Þeir átto oʀosto a vænis íſi þar fell ále konongr en Aþils hafði ſigr Frá þessaʀi oʀosto er langt ſagt i ſciolldnga ſǫgo oc ſva fra þvi er Rólfr Kraci com til upſala til Aðils þa ſeri Rólfr Kraci gullino a fýris vǫllo Aþils konongr var mioc kæʀ at goðhestom hann atti ena bezto heſta i þaɴ tima Slongvir hét heſtr hans eɴ aɴaʀ hrafn þaɴ toc hann af á-la dꜹðom oc þar undir aliɴ aɴarr heſtr er hrafn hét þa ſendi hann til Hálogalandz Goðgeſti konongi þeim reið Goðgestr konongr oc fecc eigi ſtoðvat aðr hann fell af baki oc fecc bana þat var í ꜹmð a Hálogalande Aþils konongr var at díſa blóti oc reið heſti m diſar ſaliɴ heſtriɴ drap fó-tum undir honom oc fell oc konongr affram oc com hǫfot hans a ſtein ſva at hꜹſiɴ brotnaðe eɴ heiliɴ la á ſteininom þat var hans bane hann dó at upſǫlum oc er þar heygðr colloðo Suiar hann ríkan konong Sva ſegir þióðólfr Eysteiɴ hét ſonr Aþils er þar næſt reð Suia veldi a hans dǫgom fell Rolfr Kraci at Hleiþro I þaɴ tima herioþo konongar míoc i Suiavelde bæði Danir oc norðmenn váro margir ſækonongar þeir er reðo liði miclo oc átto engi lꜹnd þótti ſa eiɴ með fllo mega heita Sækonongr er hann ſvaf aldregi undir ſótkom áſe oc dracc aldregi at arins horni Sǫlvi hét ſækonongr ſonr Hǫgna i Niarðey er þa heriaðe i ꜹſtr veg hann atti ríki a jotlandi hann helt liþi síno til Sviþioþar þa var Eyſteinn konongr a veizlo i heraðe því er lofꜹnd hét þar com Sǫlvi konongr a vart m nótt oc toc hus a konongi oc breɴdi hann iɴi með hirð sína alla Þa feʀ Sǫlvi til Sigtna oc beiþir sér konongs nafns oc viðr toco en Sviar ſamna her oc vilia veria land ſítt oc varþ þar oʀosta ſva micil at þat er ſagt at eigi ſleít a xi dgrom þa feck Sǫlvi konongr ſigr oc var hann þa konongr yfir Sviavellde lánga hriþ til þess er Suiar ſuiko hann oc var hann þar drepiɴ Sva ſegir þióðólfr Yngvaʀ hét ſonr Eyſteins konongs er þa var konongr yfir Sviavellde hann var her-maðr micill oc var opt a herſcipom því at þa var aðr Suíariki mioc herſcátt bæðe af dǫnom oc ꜹſtrvegs mǫnnom Yngvaʀ konongr gerþi frið við Dani toc þa at heria m ꜹſtrvego A eino ſumre hafðe hann her ti oc for til Eistlandz oc heriaðe þar m ſmarit ſem hét at Steini þa com Ei-ſtr ofan með mikiɴ her oc atto þeir oʀosto var þa Land herriɴ ſva drigr at Suíar fengo eigi mót-ſtoðo fell þa Yngvaʀ konongr eɴ lið hans flyðe hann er heygðr þar við ſia ſialfan þat er á aþalſiſlo Foro Suiar heim eptir oſigr þeɴa Sva ſegir Þioðólfr Avnundr hét ſonr yngvars er þar næſt toc konongdom i Sviþioð Vm hans daga var friðr goðr i Sui-þioð oc varþ hann mioc ꜹþigr at Lꜹ-ſa fe Ǫnundr konongr for með her sinn til Eiſtlandz at hefna fǫðor síns gecc þar vp með her ſiɴ oc herjaði viþa m landit oc fecc herfang micit feʀ ap-tr m hauſtit til Sviþioþar Vm hans daga var ár micit i Suiþioð Ǫnondr var allra kononga vinſælſtr Suiþioð er marcland micit oc liɢia þar ſva eyði merkr at margar dagleiþir ero yfir Ǫnondr konongr lagði a þat kapp micit oc coſtnað at ryðia markir oc byɢia eptir ruðin hann lét oc leɢia vego yfir eyði merkr oc fɴz þa viða i mǫrkonom ſcóg-lꜹs lꜹnd oc bygðuz þar þa Stór heroð varð af þessom hætti land by-gt því at landz folkit var gnogt til bygþariɴar Ǫnndr konongr let briota vego m alla Suiþioð bæþi m markir oc myrar oc fiallvego firir því var hann brt ǫnundr callaðr Ǫnondr konongr ſétti bu ſin i hvert ſtór herað a Suiþioð oc for um allt landit at veizlm Brꜹt ǫnondr atti ſon er Ingialdr hét þa var konongr a fiaðrynda landi yngvaʀ hann atti ſono tua við kono ſiɴi hét aɴaʀ Alfr eɴ aɴaʀ Agnaʀ þeir váro miok jafnalldrar Ingialldz Vida m þaɴ Sui-þioð váro i þaɴ tima heraðs konongar Brat ǫnondar oc reð firir tinda landi Suip–dagr blindi þar ero upſalir þar allra Suia þing váro þar þa blót micil ſottu þaɴg margir konongar var þat at mi-þiom vetri Oc eiɴ vetr þa er fiolment var comit til pſala var þar yngvaʀ konongr oc ſynir hans þeir váro vi vetra gamlir Alfr ſonr Yngvars konongs oc Ingialdr ſonr Ǫnondar konongs þeir eflðo til ſveina leics oc ſcyldi hváʀ ráða fyrir síno liði Oc er þeir lekz viðr var Ingialdr oſterkari en Álfr oc þótti honom þat ſva illt at hann gret mioc Oc þa com til Gꜹtviðr foſtbroþir hans oc leiddi hann i brot til Suipdags blinda foſtr fǫðor hans oc ſagði honom at illa hafði atfarit oc hann var oſtercare oc oþrot-kare i leicnom en Alfr ſonr yngvars konongs Þa ſvarar Suipdagr at þat væri micil ſcꜹmm Aɴan dag eptir Let Svipdagr taca hiarta or vargi oc ſteikia a teini oc gaf ſiþan Ingialde konongs ſyni at eta oc þaðan af varþ hann allra maɴa grimmaſtr oc verſt ſcaplndaðr Oc er Ingialdr var ro-ſkiɴ þa bað Ǫnndr kono til han-da honom Gꜹthildar dóttur Algꜹta konongs hann var ſonr Gꜹtrecs konongs hins milda ſo–nar Gꜹtz er Gꜹtland er við keɴt Algꜹti kononge þottiz vita at hans dottir mundi væl gipt ef hon væri ſyni Ǫnndar konongs ef hann hefði ſcaplyndi fǫðor síns oc var ſend mærin til Sviþioþar oc gorði Ingialldr brullꜹp til hennar Ǫnundr konongr for milli bua sinna a eino hꜹſti með hirð sína oc for þangat ſem callat er himin heiðr þat ero fialldalir nockorir þrꜹngvir en há fioll tveim megin þa var micit regn en aþr hafþi ſniá lagt a fiollin þa liop ofan ſcriþa micil með grioti oc leíre þar varþ fyrir Ǫnndr konongr oc lið hans fær konongr bana oc mart lið með honom Sva ſegir Þióðólfr Iɴɢialdr ſonr nndar konongs var konongr at pſǫlom Upſala konongar váro ǫztir kononga i Sviþioð þa er þar váro margir heraðs konongar fra því er Oðiɴ var hofþin-gi i Sviþioð váro einvaldz hofþingiar þeir er at upſǫlm ſáto um alt Svía velde til þess er Agni do En þa com rikit fyrst i brþra ſcipti ſva ſem fyʀ er ritit Eɴ ſiþan dreifðiz ríki oc konong domr i ættir ſva ſem þær greinduz Eɴ ſmir konongar rddo marclꜹnd ſtór oc bygðo þar oc toco þaɴug ríki ſitt En þa er Ingialdr toc rikit oc konongdom váro margir heraðz konongar ſem fyʀ er ritið Ingialdr konongr lét bua veizlo micla at upſolom oc ætlaði at erfa Ǫnund konong fǫðor sinn hann let bua ſal eiɴ engom mun miɴa eða uvegligra eɴ Vpſalr var er hann callaði vii kononga ſal þar váro i gr vii hasæti Ingialdr konongr ſendi menn m alla Sviþioð oc bꜹð til sín konongom oc jǫrlom oc ꜹðrom merkis mǫnnom Til þess erfis com Algꜹti konongr magr Ingialdz oc Yngvaʀ konongr af fiaðryndalandi oc ſynir tveir Agnaʀ oc Alfr Sporſniallr konongr af Næriki Sig-vertr konongr af attnda landi Granmaʀ konongr af Sðr manna landi var eigi co-miɴ Þar var vii konongum ſcipat i hiɴ nyia ſal var þa eitt haſæti ꜹtt þar er Ingialdr konongr hafði bua la-tit Ollo liði þvi er til var comit var ſcipat i hiɴ nyia ſal Ingialdr konongr hafði ſcipat hirþ sinni oc ǫllo liði síno í uppſal Þat var ſiðvenia i þaɴ tíma þar er erfi ſcyldi gera eptir kononga eða jarla þa ſcyldi ſa er gerði oc til arfs ſcyldi lei-ða ſcyldi ſitia a ſcǫriɴi fyrir háſætino allt þar til er iɴ væri borit fll þat er callat var Braga-fll ſcyldi ſa þa ſtanda upp i moti Bragafulli oc ſtrengia heit drecka af fullit ſiþan ſiþan ſcyldi hann leiða i haſæti þat ſem átti faþir hans var hann þa comiɴ til arfs allz eptir hann Nu var ſva her gort at þa er Braga fll com iɴ ſtoð upp Ingialdr konongr oc tóc við eino miclo dy-rshorni ſtrengði hann þa heít at hann ſcyldi ꜹka ríki ſitt halfo i hveria hofoð átt eða deyia ella dracc af ſiþan af hornino Oc er menn váro drcnir m qveldit þa mælti Ingialdr konongr til folc-viðar oc Hylviðar ſona Svipdags at þeir ſcyldo vapnaz oc lið þeira ſem ætlat var m qveldit þeir gengo t oc til nyia ſals báro þar elld at oc þvi næſt toc ſalriɴ at loga oc brɴo þar iɴi vi konongar oc lið þeira allt oc þeir er ut leitaðo þa váro ſciott drepnir Eptir þetta lagði Ingialdr konongr undir ſic ǫll þessi ríki er konongar hꜹfðo átt oc toc ſcatta af Granmaʀ konongr ſpurþi þessi tiðen-de oc þottiz hann vita at honom mundi ſlicr coſtr hugaðr ef hann gyldi eigi varúð við Þat ſama ſumar kmr liði síno Hiorvarðr konongr er ylfingr var callaðr til Sviþioðar oc lag-ði i fiorð þaɴ er myrkva hét Eɴ er Granmarr konongr ſpyrr þat ſendir hann menn til hans oc byðr honom til veizlo oc ǫllo liðe hans hann þectiz þetta þvíat hann hafðe ecki heriat a ríki Granmars konongs Oc er hann com til veizloɴar þa var þar fagnaðr micill oc um qveldit er fll ſcyldi drecca þa var þat ſið venia kononga þeira er at lꜹndom ſáto eða veizlom er þeir leto gera at drecka ſcyldi a qvelldom tvimenning hvar sér karlmaþr oc kona ſva ſem yɴiz eɴ þeir ſer er fleri væri ſaman En þat váro vikinga lꜹg þott þeir væri at veizlom at drecka ſveitar dryckio Haſæti Hiorvarðz konongs var bit gagnvart haſæti Granmars konongs oc ſato allir hans menn a þaɴ pall þa mælti Granmarr konongr við Hilldigɴi dóttor sína at hon ſcyldi bua ſic oc bera ǫl vikin-gom hon var allra qvenna friþuz Þa toc hon ſilfr kálc eiɴ oc fyllti oc gecc fyrir Hiorvarð konong oc mælti Allir heilir ylfingar at Rolfs miɴi kraca oc dracc af til halfs oc ſeldi Hiorvarði konongi Nu toc hann kálc hiɴ oc hond hennar með oc mælti at hon ſcylde ganga at ſitia hia honom hon ſegir þat ecki vikinga ſið at drecca hia conom tvimeɴing Hiorvarðr ſvaraði let þess vera meire vn at hann mynde þat ſcipti agera at láta helldr vikinga lǫgin oc drecka tvimenning við hana Þa ſettiz Hilldiguðr hiá honom oc druc-ko þꜹ bæðe ſaman oc toloðo mart m qveldit Eptir m dagiɴ er þeir konongar hittz Granmarr oc Hiǫrvarðr þa hóf Hiorvarðr pp bonorð ſitt oc bað Hilldigunnar Granmarr konongr bar þetta mál fyrir kono sína Hildi oc aþra rikis menn oc ſagði at þeim myndi vera micit trꜹſt at Hiorvarði konongi Oc nu varþ romr at oc þótti þetta ǫllom raðlict oc lc ſva at Hilldiguðr var foſtnoð Hjǫrvarði konongi oc gerþi hann brllaup til hennar ſcyldi þa Hjǫrvarðr konongr dueliaz með Granmar konongi fyrir því at hann atti engan ſon til rikis at varðveita með sér Þat ſama hꜹſt ſamnaði Ingialdr konongr sér liðe oc ætlar á hendr þeim mágom hann hefir her af ǫllom þeim rikiom er aþr hafðe hann undir ſic lagt Oc er þeir ſpyria þat mágar ſam-na þeir liði i síno ríki oc kømr til liðs við þa Hǫgni konongr oc Hilldir ſonr hans er reðo fyrir eystra gꜹtlandi Hꜹgni var faðir Hildar er atti Granmarr konongr Ingialdr konongr gecc a land með ǫllom her sínom oc hafði lið miclo meira Sigr þa ſaman oʀosta oc er horð En er litla hriþ hafðe barz verit þa flyia þeir hofþingiar er reðo fyrer fiaðrynda landi oc veſtr gꜹtom oc af nǽríki oc attundalandi oc allr ſa heʀ er af þeim londom hafðe farit oc fóro til ſcipa ſiɴa Eptir þetta var Ingialdr konongr ſtaddr nꜹþolega oc fecc ſar morg oc comz við þetta a flótta til ſcipa sinna En þar fell Suipdagr blindi foſtri hans oc ſynir hans baþir Gꜹtviðr oc Hylviðr Ingialdr konongr for aptr við ſva bit til pſala oc nde illa sinni ferð oc þot-tiz þat fiɴa at honom myndi vera heʀ ſa utrúr er hann hafðe or síno ríki því er hann fecc með hernaðe Ep-tir þetta var ófriþr micill millom Ingialdz konongs oc Granmars konongs N er langar hriðir hafði þannug fram fa-rit com vinir beɢia því við at þeir ſæt-tiz oc lꜹgðo konongar ſtefno með sér oc hittz oc gerþo friþ millom sín Ingialdr konongr oc Granmarr konongr oc Hiǫrvarðr konongr magr hans ſcylldi friþr ſa ſtanda millom þeira meþan þeir lifðe iij konongar var þat bundit eiþum oc trygðom Eptir m várit for Granmarr konongr til uppſala at blóta ſem ſiðvenia var til móti ſumre at friþr væri Fell honom þa ſva ſpánn ſem hann myndi eigi lengi lifa for hann þa heim i ríki ſitt Vm hꜹstit eptir for Granmarr konongr oc Hiǫrvarðr konongr mágr hans at taca veizlo i ey þeire er Sili hét at buum ſínom oc þa er þeir váro at veizloɴi kmr þar Ingialdr konongr með her sinn a eiɴi nott oc tóc hs a þeim oc breɴ-de þa iɴe með ǫllo liðe síno Eptir þat lagði hann ndir ſic ríki þat allt er átt hafðo konongar oc ſetti yfir hofþingia Hǫgni konongr oc Hildir ſonr hans riðo opt upp i Suiavellde oc drapo menn Ingialds konongs þa er hann hafðe ſett yfir þat riki er att hafði Granmarr konongr magr þeira ſtoð þar langa hriþ micil deila millom Ingialds konongs oc Hǫgna konongs fecc Hogni konongr þo haldit síno ríki fyrir Ingialdi konongi alt til dꜹða dags Ingialdr konongr atti ij bǫrn við kono sínni oc het it ellra Asa eɴ aɴat Olafr tretelgia oc ſendir Gauthilldr kona Ingialds konongs ſveiniɴ til bova fo-ſtra síns i veſtra Gꜹtland hann var þar uppfddr oc Saxi ſonr bóva er callaðr var flettir Þat er ſǫgn manna at Ingialdr konongr drępi xij kononga oc ſuiki alla i griþom Hann var callaðr Ingialdr hiɴ illráði hann var konongr yfir meſtom lut Sviþjóðar Aso dóttor ſina gipti hann Guðrøði konongi a Sca-ni hann var ſcaplicr feðr sínom Aſa olle því er hann drap Halfdan bróðor sinn Halfðan var faðir Ivars ens viðfaðma Aſa reð oc bana Goðrøði boanda ſinom Ivaʀ hiɴ viðfaðmi com a ſcani eptir fall Guðrøþar fǫðor bróþor síns oc dró þegar her mikiɴ ſaman for þegar upp a Suiþioð Aſa hin illraða var aðr farin a fnd fǫ-ðor síns Ingialdr konongr var þa ſtaddr a Ræningi at veizlo er hann ſpurþi at heʀ Ivars konongs var þar nær comiɴ þottiz Ingialdr engan ſtyrc hafa til at beriaz við Ivar honom þotti oc ſa ſyɴ coſtr ef hann legðiz a flótta at hvaþanæva mundo fiandmenn hans atdrifa Toco þꜹ Aſa þat rað er frægt er orðit at þꜹ gerþo folc alt dꜹ–ða drckit Siþan léto þꜹ leɢia elld i hǫllina braɴ þar hǫlliɴ oc allt folc þat er iɴi var með Ingialdi konongi Sva segir Þióðólfr Ivaʀ Viðfaðme lagðe undir ſic alt Suiavelde hann eignaðiz oc allt Danavelde oc miciɴ lt Saxlandz oc allt ꜹstr ríki oc iɴ v.ta lt Englandz Af hans ætt ero comnir Danakonongar oc Suia konongar þeir er þar hafa einvald haft Eptir Ingiald illráða hvarf pſala veldi or æt ynglinga þat er langfeðgom mætti telia Olafr ſonr Ingialdz konongs þa er hann ſpurþi frafall foðor síns þa for hann með þat liþ er honom vilde fylgia því-at allr mgr ſia liop pp með eino ſamþycki at rǽkia ætt Ingialdz konongs oc alla hans vini Olafr for fyrſt pp a nęriki en er Suiar ſpur–þo til hans þa mátti hann ecki þar vera Fór hann þa veſtr marcleiði til ár þeir-ar er norðan fellr i Vǽni oc elfr heitir þar dueliaz þeir taca þar at ryðia morkina oc breɴa oc byɢia ſiþan Vrðo þar brátt ſtor heroð cǫlloðo þeir þat vermaland þar váro goþir Landz coſtir Eɴ er ſpurþiz til Oláfs i Sviþjóð at hann ryðr markir cǫlloðo þeir hann trételgio oc þótti hæþilict hans rað Oláfr fecc þeirar cono er Sǫlveig hét eða Sǫlva dóttir Halfdanar Gulltaɴar veſtan af Soleyiom Hálfdan var ſonr Sǫlua Sǫlvarsſonar Sǫlua ſonar hins gamla er fyrstr ruddi Soleyiar Mo-þir Oláfs trételgio hét Gꜹthildr en hennar móðir Alof dóttir Olafs ens Scyg-na konongs af næriki Oláfr oc Solva atto ija ſono Ingiald oc Halfdan hann var uppfddr i Soleyiom með Solua moðor brðr sínom hann var callaðr Halfdan Huítbeiɴ þar var micill maɴfiolði er utlagi for af Sviþjóð fyrir Ivari konongi þeir ſprðo at Oláfr tretelgia hafði landz coſti goða a vermalande oc dreif þaɴug til hans ſva micill maɴ-fiolðe at landit fecc eigi borit gerþiz þar hallæri micit oc ſulltr keɴdo þeir þat konongi sínom ſva ſem Suiar ero vanir at keɴa konongi bæði ár oc hallæri Oláfr konongr var litill blótmaðr þat lícaðe ꜱuium illa oc þótti þaðan mundo ſtan-da hallærit drogo Suíar þa her ſaman gerþo fr at Oláfi konongi oc toco hús a honom oc breɴdo hann iɴi oc gafo hann Óðni oc bléto honom til árs sér Þat var við Vǽni Sva ſegir Þióðólfr Þeir er vitrari váro af Suivm fndo þa at þat olli hallærino at maɴfolkit var meira en landit mætti bera enn konongr hafði engo m valdit Taca nu þat rað at fara með heriɴ allan veſtr yfir eiða ſcóg oc coma fram i Soleyiom mioc a ovart þeir drapo Solva konong oc tóco hꜹndom Halfdan Huitbein þeir taca hann til hofðin-gia yfir ſic oc gefa honom konongs nafn lagði hann þa ndir ſic Soleyiar Siþan for hann með heriɴ út a Rꜹma ríki oc heriar þar oc fecc fylci þat af hernaðe Halfdan Huítbeinn var konongr rícr hann atti aſo dóttor Eyſteins hins harðraða pplendinga konongs hann reð fyrir Heiðmorc þꜹ Halfdan atto ij ſono Eystein oc Guðrð Halfdan eignaðiz micit af Heiðmǫrc oc þotn oc Haðaland oc micit af veſtfold hann varð gamall maðr hann varð ſottdðr a þótni oc var ſiþan flttr t á veſtfolld oc heygðr þar ſem hét Scęreið i Skirisſal Sva ſegir Þióðólfr Iɴgialdr bróðir Halfdanar var konongr i Vermalandi Eɴ eptir dꜹða hans lagði Halfdan konongr vermaland undir ſic oc toc ſcatta af oc ſetti þar iarla yfir meþan hann lifðe Eyſteiɴ ſonr Halfdanar Huítbeins er konongr var eptir hann a rꜹmaríki oc a veſtfold hann atti Hilde dóttor Eirics Agnarsſonar er konongr var a Veſtfold Agnaʀ faðir Eirics var ſonr Sigtryɢs konongs a vindlande Eiríkr konongr atti engan ſon hann do þa er Halfdan konongr Huítbeinn lifðe Toco þeir feðgar Halfdan oc Eyſteinn þa ndir ſic alla veſtfolld Reð Eyſteinn veſtfolld meþan hann lifði Þa var ſa konongr a Vꜹrno er Scioldr hét hann var allmioc fiolkɴigr Eyſteinn konongr for með herſcip nokor yfir a Vǫrno oc heriaðe þar toc ſlíct er fyrir varð clæði oc aþra gripi oc gogn boanda oc hioɢo ſtrandhøɢ fóro i brot ſiþan Sciolldr konongr com til ſtrandar með her sinn var Eyſteinn konongr þa i brotto oc comiɴ yfir fiorðiɴ oc ſa Scioldr ſegl þeira Þa toc hann mottl sinn oc veifðe oc blés við Þa er þeir ſigldo iɴ m Iarlsey ſat Eysteinn konongr við ſtyri ſcip aɴat ſigldi nær þeim baro ſcot nackot var í lꜹſt beiti áſſiɴ af ꜹðro ſcipi konong fyrir borð þat var hans bani Menn hans naþo líkíno var þat flutt iɴ a boʀo oc orpiɴ hꜹgr eptir a rꜹðiɴi t við ſiá við Vꜹðlo Sva ſegir Þióðólfr Halfdan hét ſonr Eysteins konongs er konongdom toc eptir hann Hann var callaðr Halfdan hiɴ mildi oc hinn matar illi Sva er ſagt at hann gaf þar i mála mǫnnom ſínom jam marga gullpeɴinga ſem aþrir konongar ſilfrpenninga eɴ hann ſvelti menn at mat Hann var hermaðr micill oc var lꜹngom i vikingo oc fecc sér fiár Hann atti Hlíf dóttor Dags konongs af Veſtmꜹrom Holltar a veſtfolld var hǫfoðbr hans þar varð hann ſottdꜹðr oc er hann heygðr a baʀo Sva ſegir Þióðólfr Guðreyðr hét ſonr Halfdanar er konong-dom toc eptir hann hann var callaðr Guðrøðr hiɴ micillati eɴ ſumir cǫlloðo haɴ veiði konong hann atti þa cono er Alfhildr hét dóttir Alfarins konongs or Alfheimum oc hafði með henne hálfa Vingul mǫrc þeirra ſonr var Olafr er ſiþan var callaðr geir-ſtaða alfr Alfheimar váro þa callaðir millom Rꜹmelfar oc Gtelfar Eɴ er Alfhilldr var onnduð þa ſendi Guðreyðr menn sína veſtr a Agþir til konongs þess er þar reð fyrir Sa er nefndr Haraldr hin granrꜹði Scyldo þeir biðia Aſo dóttor hans til handa konongi eɴ Haraldr ſyniaðe comu ſendi menn aptr oc ſogðo konongi ſitt erende Eɴ nokoʀi ſtndo ſiþaʀ ſcꜹt Guðrꜹðr konongr ſcipom a vatn for ſiþan með liði miclo t a Agþir com mioc a ovart oc veitti upprás com um nott a b Haralds konongs Eɴ er hann varð vaʀ við at heʀ var comiɴ a hendr honom Þa gecc hann t með þat lið ſem hann hafði varð þar oʀosta oc liðs munr micill Þar fell Haraldr oc Gyðr ſonr hans toc Guðrøðr konongr herfang micit hann hafði heim með sér Aſo dóttor Haʀaldz konongs oc gerþi brullꜹp til hennar Þꜹ átto ſon er Halfdan hét Eɴ þa er Halfdan var vetrgammall þat hſt fór Guð-røðr konongr at veízlum hann lá með ſci-pi síno i Stiflo ſundi váro þar dryc-kior miclar var konongr mioc druckiɴ oc um qveldit er myrckt var gecc konongr af ſcipi Eɴ er hann com a bryɢio ſporð þa hlióp maðr at honom oc lagði ſpióti i gognom hann var þat hans bane Sa maðr var þegar drepiɴ Eɴ m morgoniɴ eptir er lioſt var þa var maðr ſa keɴdr var þat ſcóſveiɴ áſo drotningar Dlþi hon þa ecki at þat váro hennar rað Sva ſegir Þióðólfr Olafr toc konongdom eptir fꜹðor ſinn Hann var ríkr maðr oc her maðr mikill hann var allra friðaztr oc meſtr vexti hann hafðe Veſtfold því at Alfgeiʀ konongr toc þa ndir ſic vingl morc alla ſetti hann þar yfir Gandalf konong ſon sinn Þa gengo þeir feðgar mioc a Rꜹ-ma ríki oc eignoðz meſtan lt þeꜱ rikis oc fylkis Hꜹgni hét ſonr Ey-ſteins hins rika uplendinga konongs hann lagði þa ndir ſic Heiðmorc alla oc þotn oc Haþaland þa hvarf oc ndan þeim Gðreyþar ſonum vermaland oc ſneruz þeir þa at ſcattgiofm til Svia konongs Olafr var þa a tvitogs alldri er Guðrǫðr andaþiz eɴ er Halfdan bróðir hans gecc til rikis með honom þa ſkift þeir rikino með sér hafþi Olafr iɴ eyſtra lt eɴ Halfdan iɴ ſyðra Oláfr konongr hafþi atſæt a Geirſtꜹðum hann toc fotar verc oc anda-ðiz þar af oc er heygðr a Geirſtꜹðum Sva queðr Þióðólfr Rꜹgnvaldr hét ſonr Oláfs konongs er konongr var a veſtfold eptir fꜹðor ſinn hann var callaðr heiðum hæʀi um hann orti þioðólfr enn hvinverſki ynglinga tal þar ſegir hann ſva Halfdan var vetrgamall þa er faðir hans fell Aſa moðir hans for þegar með hann veſtr a Agþir oc ſettiz þar þegar til rikis þeꜱ er att hafði faðir hennar þar ox up Halfdan oc var bratt micill oc ſter-cr oc ſvartr a har hann var callaðr halfdan Svarti þa var hann xviij vettra er hann toc konongdom a Ꜹgðom for hann þegar a veſtfolld oc ſcipti ríki við Olaf bróðor ſinn ſama hꜹſt for hann með her a vinglmǫrc a hendr Gandalfi konongi oc atto þeir margar oʀostor oc hofþo ymsir ſigr eɴ at lyctum ſættuz þeir ſcylldi Halfdan hafa vingulmorc ſem aðr hafþi haft Guðrǫðr faþir hans eptir þat for Halfdan upp a Rꜹ–maríki oc lagþi undir ſic þat ſpurði Sigtryɢr konongr ſonr Eyſteins konongs hann hafþi atſet a Heiðmꜹrc oc hafþi aðr Rꜹmaíki undir ſic lagt for þa Sigtryggr konongr með her moti Halfdani konongi oc var þar oʀosta micil oc hafþi Halfdan ſigr enn er flotti braz þa var Sigtryggr konongr loſtiɴ ꜹro undir hꜹndina vinſtri oc fell konongr þar ſiþan lagði hann undir sic alt rꜹmaríki Eyſteiɴ het aɴaʀ ſonr æyſteins konongs broðir Sigtryggs konongs hann var þa konongr a Heiðmǫrc eɴ er Halfdan var fariɴ ut a veſtfold þa for Eyſteinn konongr með her ſiɴ ut a rꜹma ríki lagði þar þa viða land undir ſic Halfdan Svarti ſpurði at o-friþr var a rꜹmaríki dro hann þa her ſaman oc for til motz við Eyſtein konong oc att þeir oʀosto oc hafþi Halfdan ſigr eɴ Eyſteinn flyþi p a Heiðmǫrc Halfdan konongr for með her ſiɴ eptir honom p a Heiðmǫrk oc atto þar aðra oʀosto oc hafþe Halfdan ſigr eɴ Eyſteinn flyði norðr i dala a fnd Guðbrandz herſis hann eflþiz þaðan at liði for ſiþan m vetriɴ a Heiðmǫrk Hann hitti Halfdan Svarta i eyinni miclo er liɢr i Miors att þeir þar oʀosto þar fell mikit folc af hvaromtveɢia oc hafþi Halfdan ſigr þar fell Guthormr ſonr Guð-brandz hersis er maɴvænztr þotti vera a uplǫndom þa flyði eɴ Eyſteinn norðr i Dala þa ſendi hann Hallvarð ſcalc frænda ſiɴ til Halfdanar konongs at leita um ſættir eɴ fyrir frendsymi ſakir þa gaf Halfdan upp Eyſteinn kononge halfa Heiðmǫrk Halfdan lagðe undir ſic þotn oc þar ſem land heitir þa eignaðiz hann oc Haðaland var hann þa rikr konongr Halfdan Svarti fecc con er nefnd er Ragnhildr dóttir Harallz gullſkeɢs han var konongr i Sogni þꜹ atto ſon er Haralldr konongr gaf na-fn ſitt oc fæddiz ſa ſveiɴ up i Sogni með Haralldi kononge moðor feðr ſinom eɴ er Haralldr var orþiɴ ǫrvaſi var hann ſonlꜹꜱ þa gaf hann dottor ſyni ſinom ríki ſitt oc let hann taca til konongs Litl ſiðaʀ andadiz Haralldr þaɴ ſama vetr andaþiz Ragnhilldr dóttir hans eptir um vorit varð Sottdꜹðr Haralldr konongr ngi i Sogni hann var þa x vetra þegar er Halfdan Svarti ſpurði andlat hans þa byriar hann ferð ſina með liþi miclo oc feʀ norðr til Sogns var þar við honom vel tekit talþi hann þar til rikis oc arfs eptir ſon ſinn oc var þar engi viðr ſtaða lag-þe hann undir ſic ríki þat þa com til hans Atli Jarl iɴ miovi af Gꜹlom hann var vin Haraldz konongs konongr ſetti Atla Jarl yfir Sygnafylki at dǫma þar Landz lꜹg oc heim-ta ſaman ſcatta Halfdan konongr for þaþan til uplanda Halfdan konongr for um hꜹſtit ut a Vingulmǫrc þat var a eiɴi natt er Halfdan var a veizlu at um miðnatt com til hans ſa maðr er heſtvǫrð hafþi haldit oc ſagði honom at herr var comiɴ nær benom konongr ſtoð þegar p oc bað menn vapna ſic gengr þegar t oc fylkir þi neſt qvamo þeir ſynir Gandalfs Hyſingr oc Helſin-gr með liþ micit varð þar oʀosta mikil Eɴ fyrir þi at Hálfdan konongr var ofrliþi bo-riɴ þa flyðe hann til ſcogs oc let mart manna þar fell Ꜹlfir hiɴ ſpa-ki fǫſtr faðir hans Eptir þat dreif liþ til Hálfdanar konongs for hann þa at leita Gandalfs ſona oc hittz þeir a eiþi við eyna oc beriaz þar þar fell Hyſingr oc Helſingr en bróðir þeirra Haki com a flotta eptir þat lagði Hálfdan konongr ndir ſic alla Vin-glmǫrk eɴ Haki flyði i Alfheima Sigurðr Hiortr er nefndr konongr a Hringaríki meiri oc ſterkari eɴ hveʀ maðr aɴaʀa allra manna var hann oc friðaztr ſynom faðir hans var Helgi iɴ Hvaſsi enn moðir hans Aſlꜹg dóttir Sigurðar Orms i A-ga Ragnars ſonar Loðbrocar ſva er ſagt at þa var hann xij vetra er hann drap Hildibrand berſerc i einvigi oc þa xij ſaman morg vaɴ hann þrek verki oc er lꜹng ſaga fra honom hann atti ij bǫrn Ragnhilld hét dottir hans hon var allra qveɴa ſcꜹruligz hon var þa a tvitogs aldri eɴ Guthormr bróðir hennar a ngmennis alldri eɴ þat er at ſegia fra dꜹða Sigurðar at haɴ reið einſaman t a eyði merkr ſem vandi hans var til hann veiddi ſtor dyr oc maɴſcæð lagþi hann a þat capp mikit optliga eɴ er hann var langa leið comiɴ reið hann fram i riþ nockoʀ i nand Haðalandi þa com þar moti Haki ber-ſerkr með xxx manna þar barðz þeir fell þar Sigurðr Hiortr enn af Haka xij menn eɴ ſialfr hann let hꜹnd ſina oc hafþi iij ſar ꜹɴor eptir þat reið Haki til buſs Sigurðar oc toc þar Ragnhilldi dóttor hans oc Guthorm bróðor hennar oc hafþi brꜹt með sér oc fe mikit oc marga dyrgripi oc hafþi heim a Haðaland þa let hann efna til veizlo oc ætlaþi at gera bruðlꜹp til Ragnhilldar en þat dvaldiz fyrir því ſár hans hꜹ-fðuz illa Haki Haþa berſerkr la i ſarm m hꜹſtit oc ꜹndverþan vetr enn of jol var a Heiðmorc Halfdan konongr hann hafþi ſpurt ꜹll þessi tiþindi þat var eiɴ morgin ſnimma at hann kallaþi til ſin Harek Gand ſagþi at hann ſcyldi fara yfir a Haðaland oc fǫra honom dóttor Sigurðar Hjǫrts Ragnhilde Harekr bioz oc hafþi c maɴa ſtylti ſva ferðiɴi at þeir qvamo yfir vatnit i otto oc til bǫiar Haka toco dyr allar oc ſcala er menn ſvafo i ſiþan gengo þeir til ſvefnbrs þeꜱ er Haki ſvaf i oc brt p oc toco i brot Ragnhilldi oc Guttorm bróðor hennar oc alt fe þat er þar var eɴ þeir bren-do ſcalaɴ oc alla menn þa er iɴi váro þeir tioldoð vagn allvegligan oc ſett þar i Ragnhilldi oc Guthorm fóro ſiþan til iſsins Haki ſtoð p oc geck eptir þeim m hrið eɴ er hann com at vatz iſinom þa ſneri hann niðr hioltm a ſverðino eɴ lagþiz a bloðrefiliɴ oc ſtoð ſverð i geg–nm hann feck hann þar bana oc er hann þar heygðr a vazbackanom Halfdan konongr ſa er þeir fóro um vaz iſinn hann var manna ſcygnztr hann ſa vagn tialdaþan oc þottiz hann vita at æyrindi þeira mndi orþit vera þat ſem hann villdi let hann þa ſetia borð ſitt oc ſeɴdi menn viða m bygðina oc bꜹþ til ſin morgum mǫnnom oc var þar þaɴ dag veizla goð oc at þeire veizlo feck Halfdan Ragnhilldar oc var hon ſiþan ric drotning modir Ragnhilldar var þyrni dóttir Klac Haralldz konongs af Iotlandi ſy-ſtir þyri Danmarkar botar er atti Gor-mr hiɴ gamli er þa reð Danaveldi Ragnhilldi drotningo dreymdi drama ſtora hon var ſpꜹc at viti Sa var eiɴ drꜹmr hennar at hon þottiz vera ſtꜹdd i grasgarði ſinom oc taka þorn einn or ſerc sér oc er hon helt a þa ox hann ſva at þat varð teinn einn micill ſva at annaʀ endir toc jorð niðr oc varð bratt rotfaztr oc þvi næzt var bratt annaʀ endi tresins hatt i loptit p þvi næſt ſyndiz henni tred ſva micit at hon feck var-la ſet yfir p þat var frdo di-grt eɴ næſti ltr tresins var rꜹðr ſem bloð eɴ þa leɢrinn p fagr grænn eɴ up til limaɴa ſniohvitt Þat váro qviſtir af treno margir ſtorir ſumir ofaʀ enn ſmir neðaʀ limar tresins váro ſva miclar at henni þott dreifaz vm allaɴ Noreg oc eɴ viðara Halfdan konong dreymdi alldri honom þotti þat ndarlict oc bar þat fyrir þann maɴ er nefndr er þorleifr eɴ ſpaki oc leitaði raða hvat at þi myndi mega gera Þorleifr ſagði hvat hann gerþi ef hann forvitnaði at vita nocorn lt at hann fǫri i svinabol at ſofa oc braz honom eigi drꜹmar oc konongr gerþi þat oc byrtiz hanom drꜹmr þeꜱi honom ſyndiz at hann væri allra manna bez hærðr oc var har hans alt með lockom ſmir ſiþir til jarðar ſumir i miðian leɢ ſumir a kne ſumir a meoðm ſumir miðia ſiþ ſumir a hals eɴ ſumir ecki meir eɴ ſprottnir or hꜹſi ſem kniflar eɴ a lockom hans var hverſkins litr eɴ einn lockr ſigraði alla með liosleic þorleife ſagði hann drꜹm eɴ hann þydde ſva at micill afſprin-gr mndi af honom coma oc myndi ſa lꜹndom raða með miclom veg oc þo eigi allir með jam miclom eɴ eiɴ mundi ſa af hans ætt coma at ollom mundi meiri oc æðri oc hafa menn þat fyrir ſatt at ſa lockr jartegndi Oláf konong inn hælga Halfdan konongr var vitr maðr oc ſaɴ–inda maðr til jafnaðar oc ſetti lꜹg oc hellt ſealfr oc let aðra hallda ſva at eigi mætti ofſi ſteypa logonum hann gerþi oc ſealfr ſcaktal oc ſcipaði botm hveriom eptir ſinom burð oc metorðm Ragnhilldr dróttning ol ſon var ſa vatni ꜹſiɴ oc nefndr Haralldr hann var bratt micill oc iɴ friðazti ox hann þar p oc gerþiz bratt iðrotta maðr micill vel viti boriɴ moðir hans unni honom mikit eɴ faðir hans miɴa Halfdan konongr var a jolaviſt a Ha-dalandi þar varþ undarligr ltr jola ap-tan þa er menn váro til borða gengnir oc var þar allmicit fiolmenni at þar hvarf viſt ǫll af borðom oc alt mnn-gát ſat konongr ryɢr eptir eɴ hverr aɴarra ſótti sitt heimili en til þeꜱ at konongr mætti víſs verþa hvat þessom atbrð ǫlli þa lét hann taca fiɴ eiɴ er margfroðr var oc villdi ney-ða hann til ſaðrar ſꜹgo oc piɴde hann oc feck þo eigi af honom fiɴ-riɴ het þaɴog mioc til hialpar er Haraldr var ſonr hans oc Haralldr bað honom eirðar oc fecc eigi oc hleypti Haralldr honom þo i brot at uvilia konongs oc fylgði honom ſiálfr þeir com þar farandi er hofþingi eiɴ helt veizlo micla oc var þeim at ſyn þar vel fen-git oc er þeir hꜹfðo þar verit til vars þa var þat eiɴ dag at hofþingiɴ mælti til Haralldz furðo mikit toʀek lætr faðir þiɴ sér at er æc toc viſt nokora fra honom i vetr En æc mun þér þat lꜹna með feginſogo faðir þiɴ er n dꜹðr oc ſcalt heim fara munt þa fa ríki þat allt er hann hefir att oc þar með ſcalt eignaz allan noreg Halfdan Svarti ok fra veizlo a Haðalandi oc bar ſva til leið hans at hann ok m vatnit rꜹnd þat var m vár þa voro ſolbrað micil eɴ er þeir óko um rẏkins vik þar hꜹ-fþo verit um vetriɴ nꜹtabrɴar Eɴ er mykrin hafþi fallit á iſiɴ þa hafþi þar grafit vm ſolbra-deno eɴ er konongr ók þar m þa braz niðr isſeɴ oc tyndiz þar Halfdan konongr oc liþ mikit með honom þa var hann fer-tǫgr at alldri hann hafþi verit allra árſælſtr Sva micit gorðo menn sér um hann at þa er þat ſprðiz at hann var dꜹðr oc lik hans var fltt a hringaríki oc var þar til graptar ætlað þa foro rikis menn af Rꜹma ríki oc veſtfold oc Heiðmorc oc beiddz allir at hafa likit með sér oc hey-gia i ſino fylki oc þótti þat vera árvænt þeir er næði Eɴ þeir ſættz ſva at likino var ſcipt i fiora ſtaði oc var hꜹfþit lagit i hꜹg at ſteini a Hringa ríki eɴ Hverir fltto heim ſiɴ luta oc heygðo oc ero þat allt kallaðir Halfdanar haugar Haralldr toc konongdom eptir fǫðor ſiɴ þa er hann var x vetra gamall hann var allra manna meſtr oc ſtercaſtr oc fri-þaztr ſynom vitr maðr oc ſcorngr micill Goddormr moðor broðir hans gerþiz forſtiori fyrir hirðiɴi oc fyrir ǫllom landraðom hann var hertogi fyrir hirðliþino Eptir líflat Halfdanar Svarta gengo margir hofþingiar a rikit þat er hann hafþi leift var hinn fyrſti maðr Gandálfr konongr oc þeir brǫþr Hꜹ-gni oc froði ſynir Eyſteins konongs af heiðmorc oc Hꜹgni Károſon gecc viða yfir Hringa ríki Þa byriar ferð ſina Haki Gandalfs ſon t a veſtfold með ccc manna oc for it ǫfra um dali nockora oc ætlaði at coma a úvart Haralldi konongi eɴ Gandalfr konongr ſat i Lǫndom með her ſiɴ oc þar ætlaði hann at flytiaz yfir fiorðiɴ a veſtfold Eɴ er þat ſpyrr Guthormr hertogi ſamnar hann her oc feʀ með Haralldi konongi oc vendir fyrſt moti Haka upp a land oc fiɴaz þeir i dal nokorm varþ þar oʀosta oc feck Haralldr konongr ſigr þar fell Haki konongr oc micill lti liþs hans þar heitir ſiþan Hakadalr eptir þat venda þeir aptr Haralldr konongr oc Guthormr hertogi eɴ þa var Gandólfr konongr comiɴ a veſtfolld oc fara n hvárir moti ꜹðrom oc er þeir fiɴaz verðr oʀosta horð þaðan flyði Gandálfr konongr oc let meſtan lta liþs ſins oc comz við ſva bit i ríki ſitt Oc er þessi tiþinde ſpyria ſynir Eyſteins konongs a Heiðmǫrc vænto þeir sér ſciótt hers þeir gera orð Hꜹgna Károſyni oc Guðbrandi herſi oc leɢia ſtefno ſina a heiðmorc a ringis-akri Eptir þeꜱar oʀostor feʀ Haralldr konongr oc Guthormr hertogi oc alt liþ þat er þeir fa oc venda til uplanda oc fara mioc marcleið þeir ſpyria hvar up-lendinga konongar hafa lagt ſtefno ſina oc coma þar m miðnǽtti oc verþa eigi varðmenn fyʀ varir við en liþ var comit fyrir þa ſto-fo er iɴi var Hꜹgni Károſon oc ſva þa er Gðbrandr ſvaf i oc lꜹgðo elld i hvára–tveɢio eɴ Eyſteins ſynir comz út með sina menn oc borðuz vm hrið oc fello þar baðir Hǫgni oc froði Eptir fall þessa iiij hofþingia eignaþiz Haralldr konongr með crapt oc framkvæmd Guthorms frnda sins Hringa ríki oc Heiðmǫrc Guðbrandzdali oc Haðalandi þotn oc Rꜹma ríki vinglmorc allan hinn norðra lt ep–tir þat hǫfþ þeir Haralldr konongr oc Guthormr her-togi ufrið oc oʀosto við Gandálf konong oc lꜹc með þvi at Gandálfr konongr fell i hiɴi ſiþorſto oʀosto eɴ Haralldr konongr eignaðiz ríki allt ſuðr til Ramelfar Haralldr konongr ſendi menn ſina eptir meyo eiɴi er Gyða er nefnd dóttor Eirics konongs af Hǫrðalandi hon var at foſtri a Valldreſi með rikom boanda er hann villdi taca til frillo ſer því at hon var allfrið mær oc helldr ſtórlát eɴ er ſendimenn com þar þa báro þeir upp rendi ſin fyrir meyna hon ſvarar a þessa lnd at eigi vill hon ſpilla meydomi ſinom til þess at taca til mannz þaɴ konong er eigi hefir meira ríki en nokor fyl-ki til foʀaða en þat þicki mér n-darlict ſegir hon er engi er ſa konongr er ſva vill eignaz Noreg at vera einvaldi yfir ſem hefir Gormr konongr at Danmǫrko eða Eiricr at pſǫlm Sendi mǫnnom þickir hon ſvara furðo ſtórli-ga oc ſpyria hana mals vm hvar til ſvǫr þessi ſkolo coma ſegia at Haralldr er konongr ſva ríkr at henni er fullrði í eɴ þo at hon ſvari a aɴan veg þeira ǫrendom en þeir mndo vilia þa ſia þeir engan ſinn coſt til þess at ſiɴi at þeir mndo hana i brot hafa nema hennar vili væri til þeꜱ oc buaz þeir þa ferðar ſiɴar Eɴ er þeir ero búnir leiþa menn þá út þa mælti Gyða við ſendimenn bað þa bera þꜹ orð ſin Haralldi konongi at hon mun því at eino játa at geraz eigin cona hans ef hann vill þat gera fyrir hennar ſakir aðr at leɢia ndir ſic allan Noreg oc raða þvi ríki jafn frials-liga ſem Eiricr konongr Sviavelldi eða Gormr konongr Danmǫrko því at þa þicki mér ſegir hon han mega heita þioð konongr Sendimenn fara n aptr til Haralldz konongs oc ſegia honom þessi orð meyiar-eɴar oc telia at hon er frðo diorf oc úvitr oc telia þat maclict at konongr ſendi liþ mikit eptir henni við oſǫmd þa ſvarar Haralldr konongr at eigi hefþi þessi mær illa mælt eða gert ſva at hefnda veri fyrir vert bað hana hafa micla þꜹck fyrir orð ſin hon hefir mint mic þeira lta ſegir hann er mér þickir n n-darlict er ec hefi eigi fyʀ hgleítt Oc eɴ mælti hann þeꜱ ſtrengi æc heit oc þvi ſcyt ec til Gðs þess er mic ſcóp oc ǫllo ræðr at alldri ſcal ſcera hár mitt ne kemba fyʀ eɴ ec hefi eignaz allan Noreg með ſcꜹttom oc ſcylldom oc foʀaðe en deyia at ꜹðrom coſti þessi orð þackaði honom mioc Guthormr hertogi oc let þat vera kononglict verc at efna orð ſin Eptir þetta ſamna þeir frændr liði miclo oc ba ferð ſina a plꜹnd oc ſva norðr m dali oc þaðan norðr m Dofrafiall oc þa er hann com ofan i bygðina þa lét hann drepa menn alla oc brenna by-gðina Eɴ er folkit varð þeꜱa víſt þa flyði hveʀ er mátti ſmir ofan til orkadals ſumir til Gꜹlar dals ſmir a markir ſumir leitaðo griða oc þat fengo allir þeir er a konongs fnd com oc ger-þz hans menn þeir fengo enga motſtoðo fyʀ en þeir com til or-kadals þar var ſamnaðr fyrir þeim þar átto þeir ena fyrſto oʀosto við konong þaɴ er Grytingr hét Haralldr konongr feck ſigr en Grytingr var handtekiɴ oc drepit mikit liþ af honom en hann geck til handa Haralldi konongi oc ſvarði honom eiða trunaðar Ep-tir þetta geck allt folk undir Haralld konong i Orcdla fylki oc gerþuz hans menn Haralldr konongr ſetti þaɴ rétt allt þar er hann vaɴ ríki ndir ſic at hann eig-naðiz oðol ǫll oc lét alla bǫen-dr gialda sér Landſcylldir bæði rika oc oríka hann ſetti jarl i hver-io fylki þaɴ er dma ſcylldi lǫg oc Landzrétt oc heimta ſakeyri oc Landſcyldir oc ſcyl-di Jarl hafa þriðing ſcatta oc ſcyllda til borðz sér oc co-ſtnaðar Jarl hveʀ ſcyldi hafa undir sér iiij herſa eða fleiri oc ſcyldi hveʀ þeira hafa xx marka veizlo Jarl hveʀ ſcyl-di fa konongi i her Lx hermanna en hersir hverr xx menn en ſva micit hafþi Haralldr konongr ꜹkit alǫg oc landz ſcyldir at jar-lar hans hofþo meira ríki en konongar hof-ðo fyʀom Eɴ er þetta ſpurðiz um þrandheim þa ſotto til þrandheims konongs margir rikis menn oc gerþz hans menn Þat er ſagt at Hacon Jarl Griotgarðz ſon com til Haralldz konongs utan af yriom oc hafþi liþ micit til fullþings við Haralld konong eptir þat for Haralldr konongr iɴ i Gꜹlardal oc atti þar oʀosto oc feldi þar ij kononga oc eignaðiz ſiþan ríki þeira en þat var gꜹldla fylki oc ſtrin-da fylki þa gaf hann Hákoni jarli yfirſocn m Stryndafylki Eptir þat for Haralldr konongr iɴ i Stiora dal oc atti þar ena iijjo oʀosto oc hafþi ſi-gr oc eignaþiz þat fylki Eptir þat ſꜹmnoðz ſaman iɴþrndir oc váro comnir ſaman iiij konongar með her ſiɴ ſa eiɴ er reð Veradal aɴarr reð fyrer ſcꜹn iij ſparbyɢja fylki iiij af eyɴi iðri Sa atti eynafylki þessir iiij konongar foro með her i mot Haralldi konongi en hann hellt oʀosto við þa oc fecc ſigr en þeꜱir konongar fello ſumir en ſumir flyðo Haralldr konongr atti allz i þrandheimi viij oʀostor eða fleiri oc at felldom viij konongom eignaðiz hann allan þrandheim Norðr i Nꜹmodal váro brǫðr ij konongar Herlꜹgr oc Hrollꜹgr þeir hꜹfþo verit at iij ſmr at gera hꜹg eiɴ ſa hꜹgr var hlaðinn með grióti oc lími oc viðom gǫʀ eɴ er hꜹgriɴ var algǫʀ þa ſpur-ðo þeir brǿðr þꜹ tíþindi at Haralldr konongr fór a hendr þeim með her þa lét her-lꜹgr konongr aka til viſt micla oc drycc Eptir þat geck Herlꜹgr konongr i hꜹgiɴ með xij maɴ ſiþan lét hann caſta aptr hgiɴ Rollꜹgr konongr for upp a hꜹg þaɴ ee konongar váro vanir at ſitia á oc lét þar búa konongs hásæti oc ſettiz þar i þa let hann leɢia dynr a fotpallinn þar er jar-lar váro vanir at ſitia a þa velltiz hann or haſætinu oc i jarlsſæti oc gaf sér ſealfr jarlsnafn eptir þat for Hrollꜹgr a moti Haralldi konongi oc gaf honom allt ríki ſitt oc bꜹð at geraz hans maðr oc ſagði honom alla ſi–na meðferð Þa toc Haralldr konongr ſverð oc feſti a linda honom þa feſti hann ſciolld a hals honom oc gerþi hann jarl ſiɴ oc leiddi hann i háſæti þa gaf hann honom Nꜹmdæla fylki oc ſetti hann þar jarl yfir Haralldr konongr for þa aptr til Þrandheims oc dvaldiz þar um vettriɴ oc jafnan ſiþan kallaðe heimile ſitt þar ſetti hann iɴ meſta hꜹft bǫ er Ladir heita þaɴ vetr fecc hann A-ſo dóttor Hakonar Jarls Griotgarðz ſonar oc hafþi Hakon þa meſtan metnat af kononginom vm varit reð Haralldr konongr sér til ſcipa hann hafþi gera latit vm vetriɴ dreka miciɴ oc buiɴ hit vegligzta þat ſcipaði hann hirþ ſi-ɴi oc berſerkiom Stafnbuar váro meſt vandaðir því at þeir hofðo mer-ki konongs aptr fra ſtafninom var til ꜹſtrms var callat arꜹſn þat var ſcipat berſerkiom þeir einir naðo hirð viſt með Haralldi konongi er af-reks menn váro bæþi at afli oc hrey-ſti oc allz conar atgorvi þeim einom var ſcipat hans ſcip eɴ hann atti þa goð vꜹl at kioſa or hver-io fylki sér hirðmenn hann hafði her mi-ciɴ oc mꜹrg ſtor ſcip oc margir rikis menn fylgðo honom þeꜱ getr Hornklofi i Glymdrapo at Haralldr konongr hafþi fyʀ barðz a pdals ſcogi við Orkndlinga enn hann hefþi leiðan-gr þeɴa ti Haralldr konongr helt liþi ſino t or þrandheimi oc sneri ſðr a mæri Húnþiofr er nefndr konongr ſa er reð fyrir Mærafylki Sꜹlfi klo-fi hét ſonr hans þeir váro hermenn miclir En ſa konongr er red fyrir Ramsdal er nefndr Nockvi hann var moðor faðir Sꜹlfa þessir hꜹfþingiar drog ſaman her miciɴ er þeir ſpyria til Haralldz konongs oc fara moti honom oc hittaz við Solſkel varð þar oʀosta oc hafði Haralldr konongr ſigr ſva ſegir Hornklofi Baðir konongar fello en Solvi comz með flotta ndan lagþi Haralldr konongr þa undir ſic þessi tvo fylki oc dvaldiz þar lengi m ſumarit oc ſcipaði þar rettm með mǫnnom en m hꜹſtit bioz hann at fara norðr til Þrandheims Rꜹgnvaldr Mæra Jarl ſonr Eyſteins Glumro hafþi þa gerz maðr Haralldz konongs Haralldr konongr ſetti hann hꜹfþingia yfir þeꜱi ij fylki norðmæri oc Raumsdal oc feck honom þar ſtyrc til bæþi af rikis mǫnnom oc bondm ſva oc ſcipacoſt at veria landit fyrir ofriþi hann var callaðr Rꜹgnvalldr eɴ ríki æða iɴ raðſviɴi oc ſegia menn at hvartveɢia væri ſaɴnefni Haralldr konongr var um vetrinn eptir i þrandheimi Eptir m varit bio Haralldr konongr her miciɴ or Þrandheimi oc ſagði at hann mndi þeim her ſtefna a Snnmæri Savlfi Klofi hafþi um vetrin legit ti a herſcipm oc heriat a norðmæri oc drepit þar marga menn Haralldz konongs enn ſma rænta eɴ ſtndom um vetriɴ hafþi hann verit a ſuɴnorðmæri með Arnviði konongi fręnda ſinom enn er þeir ſpyria til Haralldz konongs þa ſamna þeir liþi oc verþa fiolmennir þvíat mar-gir þottz eiga Haralldi konongi heip-tir at gialda Sꜹlvi Klofi for ſuðr i fiorð a fnd Auðbiarnar konongs er þar reð oc bað hann liþs at hann ſkyldi fara með her ſi-nom til ſtyrcs við þa Arnvið konong ſegir hann ſva Ꜹllum oꜱ er n ſiá coſtr ꜹðſæʀ at vér riſim allir upp i moti Haralldi konongi manom vér þa hafa nogan ſtyrc oc man þa ꜹðna raða ſigri en hitt er ella oc er þat engi coſtr þeim mǫnnom er eigi ero otignari at nafni en Haralldr at geraz þrelar hans þotti fꜹðor minom ſa coſtr betri at falla i bar-daga i konongdomi ſinom en geraz undir maðr Haralldz konongs com Sꜹlfi ſva ræðum ſinom at Auðbiorn het fer-ðiɴe oc dro hann þa her ſaman oc for norðr til fundar við Arnvið konong hofþo þeir þa allmicinn her þeir ſpurþo þa til Haralldz konongs at hann var þa norþan comiɴ þeir hittz fyrir iɴan Solſcel þat var þa ſiðvani er menn bꜹrðuz a ſcipm at ten-gia ſcylldi ſcipiɴ oc beriaz m ſtafna var þa ſva gert lagþi Haralldr konongr ſcip ſitt moti ſcipi Arnviðar konongs varð ſ oʀosta en ſnarpazta oc fell mikit folc af hváromtveɢiom oc at lyctm varð Haralldr konongr ſva oðr oc réiðr at hann geck fram a rꜹſn a ſcipi ſino oc barþiz þa ſva ſnarpliga at allir frambyɢvar a ſcipi Arnviðs hruck aptr til ſiglo enn ſumir fello geck Haralldr þa upp a ſcipit leitþ þa menn Arnviðar konongs a flotta eɴ hann ſialfr fell a ſcipi ſino þar fell Auðbiorn konongr en Sꜹlvi flyði ſva ſegir Hornklofi þar fell or liþi Haralldz konongs Aſgꜹ-tr oc Aſbiorn jarlar konongs Griot-garðr oc Hrollꜹgr magar hans ſynir Haconar hlaða Jarls Sꜹlvi var ſiþan vikingr micill langa hrið oc gerþi opt micin ſcaða a ríki Haralldz konongs Haralldr konongr lagði undir ſic ſunnmæri Vemundr broðir Ꜹðbjarnar konongs helt fyrða fylki þetta var ſiþ-la m hꜹſt oc gera menn þat rað með Haralldi konongi at hann ſcyldi eigi fara ſuðr þa ſetti Haralldr konongr Rꜹgnvalld Jarl yfir Mæra hvára tveɢio oc Rꜹmsdal oc hafþi hann þa m ſic micit fiolmenni Haralldr konongr for þa til Þrandheims þaɴ ſama vetr for Rꜹgnvalldr Jarl hit iðra m eið oc ſva ſuðr m fiorð hann hafði nioſn af Vemndi konongi oc com vm nott þar ſem heitir nꜹſtdalr var Vemundr konongr þar a veizlo Rꜹgnvalldr Jarl toc hs a þeim oc brendi konong iɴi með nitig manna eptir þat com Berðlukari til Rꜹgnvalldz Jarls með langſcip alſcipat oc foro þeir baðir norðr a Mæri toc Rǫgnvalldr Jarl ſcip þꜹ er att hafþi Vemundr konongr oc alt lꜹſafe þat er hann fecc Berðl Kari for norðr a fnd Haralldz konongs oc gerþiz hans maðr hann var berſerkr micill m varit eptir for Haralldr konongr ſuðr með landi oc lagði ndir ſic fyrða fylki Siþan ſigldi Haralldr konongr ꜹſtr með landi oc com fram i vik ꜹſtr eɴ hann ſetti eptir Ha-con Jarl Griotgarðz ſon oc feck honom yfir ſokn i fyrða fylki þa ſendi Hacon Jarl orð Atla Jarli enom miofa at hann ſcyldi fara brot or Sogni oc vera jarl a Gꜹ-lom ſem hann hafþi fyʀ verit eɴ qvað Haralldr konong hafa veitt sér ſygnafylki Atli Jarl ſendi þꜹ orð i moti at hann mn hallda Sygmafylki oc ſva Gꜹlom þar til er hann fiɴr Haralld konong Jarlarnir þreytt þetta með sér þar til er baðir ſamna her þeir hittaz a fiolm i Stafaneſs vagi oc atto þar oʀosto micla þar fell Hakon Jarl en Atli varð ꜱáʀ til olifis oc fóro þeir með hann til Atleyiar oc andaþiz hann þar Sva ſegir Eyvindr Skallda-ſpillir Haralldr konongr com liþi ſino ꜹſtr i vik oc lagði iɴ til Tuns bergs þar var þa kꜹpſtaðr hann hafþi þa dvalz i þrandheimi iiij vetr oc comit eigi a þeiʀi ſtnd i vikina hann ſpur-ði þar þꜹ tiþindi at Eiríkr Svia konongr Eymndar ſon hafþi lagt ndir ſic Vermaland oc toc þar ſcatt af ǫllum marcbygðm oc hann callaði veſtra Gꜹtland allt norðr til Svina ſndz oc it veſtra alt með hafi þa callaði Sviakonongr þat allt ſitt ríki oc toc ſcatta af hann hafþi þar ſett yfir Jarl er callaðr var Hrani Gꜹzki hann hafþi ríki milli Svina ſndz oc Gꜹtelfar hann var rikr Jarl Haralldi konongi var ſagt fra orðm Svia konongs at hann ſcylldi eigi fyʀ aflata enn hann hefði jam mikit ríki i vikiɴe ſem fyʀ hafþi Sigurðr eðr Ragnaʀ Loðbróc ſon hans enn þat var Rꜹ-ma ríki oc veſtfolld allt t til Grenmars ſva vingulmǫrk oc alt ſuðr þaðan hafþi ſniz til hlyðni við Svia konong þetta likaþi Haralldi konongi ſtor illa hann ſtefndi þar þegar þing við bændr þar a folldiɴi oc bar ſakar a hendr þeim m landrað við ſic bendr qvamo þar - ſmir ſyn fyrir ſic ſumir glldo fe ſ-mir ſętto refſingom for hann ſva um ſmarit um þat fylki m hꜹſtit for hann upp a Rꜹmaríki oc for þar allt at ſama hætti þa ſprþi hann ꜹnd-verþan vetr at Eikikr Svia konongr reið m vermaland at veizlom með hirð ſina Haralldr konongr byz ꜹſtr m eyða ſcog oc com framm i vermalandi let þar bua veizlr fyrir sér Aki het maðr hann var rikaztr bondi a verma-landi ſtorꜹðigr oc þa gamall at alldri hann ſendi menn til Haralldz konongs oc bꜹð honom til veizlo konongr het ferðiɴe at aqveþom degi Aki bꜹð oc Eiríki konongi til veizlo oc lagþi honom iɴ ſama ſtefnodag Aki atti mikiɴ veizlo ſcala oc var þa forn hann let þa gera aɴann nyiaɴ ſcala eigi miɴa oc vaɴda ſem meſt hann let þaɴ ſcala tialda allaɴ nyiom bunaðe eɴ er konongar comu til veizluɴar þa var ſcipat Eiríki konongi með ſiɴi hirð i iɴ forna ſcala eɴ Haralldi i iɴ nyia ſca-la með ſino liþi þaɴog var ſcipt allom borðbunaði at Eiríks-menn hofþo forn ker oc horn oc þo gy-lt oc velbiɴ eɴ Haralldz konongs menn hꜹfþo ꜹll ny ker oc horn oc buiɴ ꜹll með glli þꜹ váro ꜹll ſcygð oc licð eɴ dryckr var hvartveɢi iɴ bezti Aki hafþi fyʀ verit maðr Halfdanar Svarta eɴ er ſa dagr com er veizlaɴ var ꜹll þa bioɢoz konongar til brotferðar váro þa reiðſciotar bnir þa geck Aki firir Haralld konong oc leiddi eptir sér ſon ſiɴ xij vetra gamlaɴ ſa het Ubbi Aki mælti ef yðr þyckir herra vinatto vert fyrir goðvilia miɴ er ec hefi lyſt fyrir þér i heimboði mino þa lꜹna þat ſyni minom hann gef ec þér til þionos-to mannz konongr þackaði honom með morgom fꜹgrom orðom ſiɴ fagnat oc het honom þar i mót fullcomiɴi ſiɴi vinátto Siþan greiddi hann fram ſtorar giafar er hann gaf konongi Siþan geck Aki til Sviakonongs var þa Eiríkr konongr klæddr oc biɴ til ferðar oc var hann heldr kátr Aki toc þa gó-ða gripi oc gaf honom konongr ſvarar fa oc ſteig a bac heſti sínum Aki geck a leið með honom oc talaði við hann Scó-gr var nær þeim oc lá þar vegriɴ yfir Eɴ er Aki com a ſcogiɴ þa ſprði konongr hann hví ſciptir þ ſva fagnaði með ocr Haralldi konongi at hann ſcyl-di hafa af ǫllo hiɴ betra lt oc veizt at þ ert maðr miɴ ec hgða ſegir Aki at yðr konongr oc yðra menn mndi engan fagnað ſco-rt hafa at þessaʀi veizlo eɴ er þar var forn búnaðr er þer drckt þa velldr þat því at þér ert n gamlir eɴ Haralldr konongr er n i bloma aldrs feck ec honom af þvi nyian bunat En þar er þ minntir mic at ec væra þiɴ maðr þa veit ec hitt eigi ſiþr at þ ert miɴ maðr þa brá konongr ſverþi oc hio hann bana hǫɢ reið brꜹt ſiþan eɴ er Haralldr konongr var buiɴ at ſtiga a sinn heſt þa bað hann calla til ſín Aka boan-da en er menn leitoðo hans þa rɴo ſmir þaɴog ſem Eiríkr konongr hafþi riðit fuɴdo þeir þar Aka dꜹðan fóro ſiþan aptr oc ſogðo konongi Eɴ er hann ſpyrr þetta heitr hann a menn ſina at þeir ſkolo hefna Aka boanda riðr þa Haralldr konongr þaɴg er aðr hafþi riþit Eiríkr konongr til þess er hvárir verþa varir við aðra þa riþa hvárir ſem meſt mego til þeꜱ er Eiríkr konongr kemr a ſcog þaɴ er ſkilr Gꜹtland oc Vermaland þa ſnyr Haralldr konongr aptr a Vermaland leɢr þa land þat undir ſic eɴ drap menn Eiríks konongs hvar ſem hann ſtoð þá for Haralldr konongr m vetriɴ aptr a Rꜹmaríki Haralldr konongr for m vetriɴ t til Tnsbergs til ſcipa sinna byr hann þa ſcipin oc heldr ꜹſtr yfir fiorðiɴ leɢr þa ndir ſic alla Vinglmǫrk hann er ti a herſcipum allan vetriɴ oc heriar a ranríki Sva ſegir Þorbiorn Hornklofi Gꜹlar hꜹfþo ſamnat fyrir allt m landit Vm varit er iſa leyſti ſtyckoðo gtar Gꜹtelfi at Haralldr konongr ſcylldi eigi mega leɢia ſcipom ſínom p í landit Haralldr konongr lagði ſcipom ſinom p i elfina oc lagðiz við ſti-kin heriaði þa a bæði lꜹnd oc breɴdi bygðina Sva ſegir Hornklofi Siþan riðo gꜹtar með her mikiɴ oc helldo oʀosto við Haralld konong oc varð þar allmicit maɴfall oc hafþi Haralldr konongr ſigr Sva ſegir Hornklofi Haralldr konongr for viða m Gꜹt-land herſcilldi oc atti þar margar oʀostor tveim megin elfariɴar oc feck hann optaz ſigr Eɴ i einhverri oʀosto fell Rani gꜹzci ſiþan lagþi Haralldr konongr land allt undir ſic fyrir norþan elfina oc fyrir veſtan væni oc verma land alt Eɴ er hann ſneriz þaðan i brot þa ſetti hann þar eptir til Landzgæzl Gthorm hertoga oc liþ micit með honom en hann ſneriz þa til plan-da oc dvalþiz þar vm hriþ for ſiþan norðr m Dofrafiall til Þrandheims oc var þar eɴ langar hriþir hann toc þa at eiga born þꜹ Aſa atto ſono þessa Guthormr var ellztr Halfdan Svarti Halfdan hvíti þeir váro tviburar Sigfrðr hiɴ iiijði Þeir váro allir upp fǫddir i Þrandheimi með miclom ſóma Tiþendi þꜹ ſpurðuz ſuɴan or landi at Hꜹrðar oc rygir egðir oc þilir ſomnoðuz ſaman oc gerþo uppreiſt bæþi at ſcípom oc vá–pnom oc fiolmenne váro þeir upphafs menn Eiricr Hꜹrða landz konongr Slki konongr af rogalandi oc Sóti Jarl bróðir hans Kiot-vi hiɴ ðgi konongr af ꜹgðom oc Þorir Haklangr ſonr hans Af þelamǫrc brǫðr ij Roalldr hryɢr oc Haddr hiɴ harði eɴ er Haralldr konongr varð þeꜱa tiþenda viſs þa dro hann her ſaman oc ſct ſcipom a vatn bioz ſiþan með liþit oc ferr með landi ſuðr oc hafþe mart manna or hverio fylki eɴ er hann kǫmr ſuðr m ſtað þa ſpyʀ þat Eiríkr konongr hafþi hann þa oc ſaman komit því liþi er honom var ván feʀ hann þa ſuðr i móti því liþi er hann visſi at ꜹſtan mndi koma til fulltings við hann mættiz þa heriɴ allr fyrir norþan jaðar oc leɢia þa iɴ til Hafrsfiarðar þar la þa fyrir Haralldr konongr með her sinn tecz þar þegar oʀosta micil var bæþi hǫrð oc Lꜹng eɴ at lyctom varð þat at Haralldr konongr hafþi ſigr Eɴ þar fello þeir Eiríkr konongr oc Súlki konongr oc Sóti Jarl bróðir hans Þorir Haklangr hafþi lagt ſcip sitt i móti ſcipi Haralldz konongs oc var Þórir berſerkr micill var þar allhǫrð atsócn aðr Þorir Haklangr fell var þa roþit allt ſcip hans þa flyði Kiotvi konongr oc i hólma nok-orn þar er vígi var micit Siþan fly-ði allt liþ þeira ſmt a ſcipom en ſumt hlióp a land upp oc svá et ǫfra ſuðr m jaðar Sva ſegir Hornklofi Eptir oʀosto þeꜱa feck Haralldr konongr enga motſtoðo i noregi varo þa fallnir allir meſt fiandmenn hans en ſmir flyþir or landi oc var þat allmicill maɴfioldi því at þa bygðz ſtór eyþilꜹnd þa bygðtiz jamtaland oc Helſingialand oc var þo aðr hvartveɢia nockot bygt af norðmǫnnom I þeim ufriði er Haralldr konongr geck til Landz i Noregi þa fuɴz oc bygðz tlꜹnd fær–eyiar oc Iſland þa var oc micil ferð til Hialtlandz oc margir rikis menn af Noregi flyðo tlaga fyrir Haralldi konongi oc fóro i veſtr viking váro i Orcneyiom eða Suþreyiom a vetrom en a ſumrom heriaðo þeir i Noreg oc gerþo þar miciɴ landz ſcaða margir váro þeir oc rikis menn er gengo til handa Haralldi konongi oc gerþz hans menn oc bygðo lꜹnd með honom Haralldr konongr var n einvaldi or-ðiɴ allz Noregs þa miɴtiz hann þess er mærin ſ hin micillata ha-fþi mælt til hans hann ſendi þa menn til hennar oc lét hana hafa til ſin oc lagþi hana hia sér þeꜱi váro born þeira Alof var ellzt þa var Hrrecr þa Sigtryɢr froþi oc Þor-gils Haralldr konongr atti margar conor oc mǫrg bǫrn hann fecc þeirar con er Ragnhilldr hét dóttir Eiríks konongs af jotlandi hon var colloð Ragn-hildr hin ríka þeira ſonr var Eiríkr bloðøx eɴ atti hann Svanhildi dóttor Eyſteins Jarls þeiʀa born váro Ola-fr geirſtaða Alfr Biorn oc Ragnaʀ rycill Enn atti Haralldr konongr Aſhildi dottor Hrings Dagsſonar ofan af Hringaríki þeira bǫrn váro Dagr oc Hringr guðrøðr ſciria Ingigerðr Sva ſegia menn at þa er Haralldr konongr feck Ragnhilldar ríko at hann leti þa af ix conom ſinom þess getr Hornklofi Born Haralldz konongs váro þar hver upp fdd ſem moðerni átto Guthormr hertogi hafþi vatni ꜹſit hiɴ ellzta ſon Haralldz konongs oc gaf nafn ſitt hann kneſetti þaɴ ſvein oc foſtraðe oc hafþi með sér i vík ꜹſtr føddiz hann þar p með Guthormi hertoga Guthormr hertogi hafþi alla ſtiorn landzins vm viki-na oc m plꜹndin þa er konongr var eigi nær Haralldr konongr ſprði at viða m mitt landit heriaðo vikingar þeir er a vetrom váro fyrir veſtan haf hann hafþi þa leiðangr ti hvert ſmar oc caɴaði eyiar oc tſker en hvar ſem vikingar rð varir við her hans þa flyðo allir oc fleſtir a haf t eɴ er konongi leiddiz þetta þa varð þat a eino ſmri at Haralldr konongr ſigldi með her sinn veſtr m haf com hann fyrſt við Hialtland oc drap þar alla vikinga þa er eigi flyðo ndan Siþan ſiglir hann ſuðr til Orcneyia oc reínſaþi þar allt af vikingom Eptir þat feʀ hann allt i ſðreyiar oc heriar þar hann drap þar marga vikinga þa er fyrir liþi reðo aðr hann atti þar margar oʀostor oc hafþi optaz ſigr þa heriaþi hann a Scotland oc atti þar oʀostor eɴ er hann com veſtr i mꜹn þa hofþo þeir aðr ſpurt hvern hernat hann hafþi gert þar i landi þa flyði alt folc iɴ a Scotland oc var þar aleyða af mǫnnom Brꜹt var oc fltt allt fe þat er mátti Eɴ er þeir Haralldr konongr gengo a land þa fengo þeir ecki herfang Sva ſegir Hornklofi I þesso bili fell Ivaʀ ſonr Rognvalldz Mra Jarls eɴ i bǫtr þeꜱ gaf Haralldr konongr Rǫgnvalldi Jarli er hann ſigldi veſtan Orcneyiar oc Hialt land enn Rǫgnvalldr gaf þegar Sigurþe bróðor sinom bæþi lꜹndin oc var hann veſtr eptir þa er konongr ſigldi ꜹſtr gaf hann aðr Sigrdi Jarldom þa com til lags við hann þorſteiɴ rꜹði ſonr Olafs hvíta oc ꜹðnar hiɴar divp-ðgo þeir heriaðo a Scotland oc eig-naðz Katanes oc ſuðrland allt til eckials backa Sigurðr Jarl drap Melbrigða tꜹɴ jarl ſcotzcan oc batt hofot hans við ſlagálar ser oc lꜹſt a kyqva vǫðva sínum a tǫɴina er ſcagþi or hofþino com þar i bla–ſtr oc feck hann þar af bana oc er hann heygðr a Eckials backa þa reð lꜹndom Gthormr ſonr hans eiɴ ve-tr oc dó barnlꜱ Siþan ſettz i lꜹndin víkingar danir oc norðmeɴ Haralldr konongr var a veizlo a Møri at Rognvalldz Jarls hafþi hann þa eignaz land allt þa toc konongr þar lgar oc þa let Haralldr konongr greiða hárit ſitt oc þa ſcar Rǫgnvalldr Jarl hár hans en aðr hafþi verit úſcorit oc ukembt x vetr þa cǫlloðo þeir hann Haralld Lúfo en ſiþan gaf Rognvalldr honom keɴingar ke nafn oc callaði hann Haralld hiɴ hárfagra oc ſǫgðo aꝇir er ſá at þat var et meſta ſaɴnefni þvíat hann hafþi hár bæþi micit oc fagrt Rogvalldr Møra Jarl var hiɴ meſti aſt vin Haralldz konongs oc konongr virði hann micils Rognvalldr atti Hildi dóttor Rolfs nefio ſynir þeira váro þeir Hrolfr oc Þórir Rǫgnvalldr Jarl atti oc frillo ſono hét eiɴ Hallaðr aɴaʀ Einaʀ hiɴ iijði Hrollꜹgr þeir váro roſcnir þa er hinir ſcír borno brǿðr þeira váro born Rolfr var vikingr micill hann var ſva micill maðr vexti at engi heſtr matti bera hann oc gecc hann hvargi ſem hann for hann var callaðr gꜹngo Rolfr hann heriaðe mioc i ꜹſtvego A eino ſmri er hann com or viking ꜹſtan i víkina þa hio hann þar ſtrandhoɢ Haralldr konongr var i vikiɴi hann varð mioc reiðr þa er hann ſpurði þetta þvíat hann hafþi mikit baɴ a lagt at ræna iɴan landz konongr lyſti því a þingi at hann gerþi Rolf tlaga af Noregi eɴ er þat ſprði Hildr moðir Hrolfs þa for hon a fnd konongs oc bað friðar Hrolfi konongr var ſva reiðr at henni tyði eigi at biðia þa qvað Hildr þetta Gongo Rolfr for ſiþan veſtr m haf i ſuðr eyiar oc þaðan for hann veſtr i valland oc herjaði þar oc eignaðiz þar Jarls ríki micit oc bygði þar mioc norð mǫnnom oc er þar ſiþan callat Norðmanndi af Hrolfs ætt ero comnir jarlar i Norðmandí Sonr Gongo Rólfs var Vilialmr faðir Rikarþar fǫðor aɴars Rikarðar fǫðor Rolfs lꜹngom ſpáþa fǫþor Vilhjalms Baſtarðar en-gla konongs fra honom ero ſiþan comnir engla konongar allir Ragnhilldr drotning rika lifþi ſiþan iij vetr er hon com i Noreg eɴ eptir dꜹða hennar for Eiríkr ſonr þeira Haralldz konongs til foſtrs i fiorðo til Þoris her-ſis Hroalldz ſonar oc fddiz hann þar p Haralldr konongr for eiɴ vetr at veizlom vm uplꜹnd oc let búa sér til jolaveizlo a þoptm Jola aptan com Sváſi fyrir dyʀ þa er konongr ſat ifir borði oc ſendi konongi boð at hann ſcylldi út ganga til hans Eɴ konongr braz reiðr við þessom ſendi boðom oc bar hiɴ ſami maðr reiði konongs út ſem honom hafþi borit boðin en Svaſi bað bera eigi at ſiþr aɴat ſiɴ ørendet oc qvað ſic vera þaɴ fiɴiɴ er konongr hafþi játað at ſetia gamma sinn aɴan veg breckɴar þar eɴ konongr gecc t oc varð honom þess jázi at fara heim með honom oc gecc yfir breckona með aeɢian ſumra sinna manna þott ſumir leéti þar ſtóð pp Snæfriðr dóttir Sváſa queɴa friþuzt oc byrlaði konongi ker fullt miaðar en hann toc alt ſaman oc hꜹnd hennar oc þegar var ſem eldz hiti quæmi i hornd hans oc villdi þegar hafa ſamrøði við hana a þeire nótt eɴ Svaſi ſagði at þat mndi eigi vera nema at honom nꜹðgom nema konongr feſti hana oc fengi at lꜹgom en konongr feſti Snæfriði oc fecc oc uɴi ſva með rſlum at ríki sitt oc allt þat er honom byriaði þa fyrir lét hann þꜹ atto iiij ſono en var Sigurðr ríſi Hálfdan Haleɢr Guðrðr Lióme Rognvaldr rettilbeíni Siþan dó Snæfriðr eɴ litr hennar ſcipaþiz a engan veg var hon þa jam rioð ſem þa er hon var kvik konongr ſat æ yfir henni oc hgþi at hon mundi lifna for ſva fram iij vetr at hann ſyrgði hana dꜹða eɴ allr landz–lyðr ſyrgði hann villtan en þessa vil-lo at lægia coma til læknar þorleifr ſpaki er með viti lægði þa villo fyrſt með eptir mæli með þessom hǽtti Eigi er konongr kynlict at þu mnir ſva friða con oc kynſtóra oc tignir hana a dúni oc a gðvefi ſem hon bað þic en tígn þín er þo miɴi en hæfir oc hennar i því at hon liɢr ofrlengi i ſama fatnaði oc er miclo ſannara at hon ſe hrǫrð oc ſe ſcipt ndir henni clæðom Eɴ þegar er hon var hrǫrð or reckioɴe þa ſlǽr ylldo oc oþefan oc hverskyns illom fnyk af líkamanom var þa hvatað at báli oc var hon breɴd blanaði aþr allr likamiɴ oc ullo or ormar oc eðlor froſcar oc pǫddor oc allzkyns illyrni ſteig hon ſva i ꜹſco eɴ konongriɴ ſteig til vi-ſco oc hugþi af heimſko ſtyrði ſiþan ríki ſino oc ſtyctiz gladdiz hann af þegnom ſinom en þegnar af honom en rikit af hvaro tveɢia Eptir þat er Haralldr konongr hafþi reynt ſvic fiɴoɴar varð hann ſva reiðr at hann rac fra sér ſono ſína oc fiɴoɴar oc villdi eigi ſia þa En Guðrðr Liómi fór a fnd þioðolfs hins Hvinverſca foſtr foðor síns oc bað hann fara með sér til konongs þvíat þioðólfr var aſtvin konongs en konongr var þa a plꜹndom þeir fara ſiþan en er þeir com til konongs ſiþ aptans oc ſettz niðr utarliga oc dulþz konongr geck a gólfino oc ſa a bec-kina en hann hafþi veizlo noko-ra oc var mioðr blandiɴ þa qvað hann þetta firir muɴi sér Þa ſvarar Þioðólfr Þióðólfr tóc ofan hǫttinn oc keɴdi konongr hann þá oc fagnaði honom vel þa bað Þióðólfr konong at konongr ſcyldi eigi fyrir lita ſono ſina því at fsir væri þeir at eiga betra moþerni ef þ hefþir þeim þat fengit konongr jataði honom þvi oc bað hann hafa Guðrǫð heim með ſer ſva ſem hann hafþi fyʀ verit en Sigurð oc Halfdan bað hann fara a hringaríki en Rogvald a Haðaland þeir gera ſva ſem konongr bꜹð gerþz þeir allir vascligir menn oc vel búnir at iþrottm Haralldr konongr ſat þa m kyrt iɴan landz oc var friðr goðr oc árferð Rǫgnvalldr Jarl a mǫri ſpurði fall Sigurðar bróðor síns oc þat at þá ſato i lꜹndonom vikingar þa ſeɴdi hann veſtr Hallað ſon sinn oc toc hann jarls nafn oc hafþi liþ micit veſtr enn er hann com til Orcneyia þa ſettiz hann ï lꜹndin eɴ bæþi a hꜹſt oc vm vetr oc vm vár fóro vikingar m eyiar namo neſnam oc hioɢo ſtrand-hǫɢ þat leiddiz Hallaði Jarli at ſitia i eyionom velltiz hann þa or jarldomi-nom oc tóc hꜹldz rétt for hann ſiþan ꜹſtr i Noreg eɴ er Rꜹgnvalldr Jarl ſprði þetta let hann illa yfir ferð Hallaðar ſagði at ſynir hans mndi verþa likir forellri ſino þa ſvarar Einarr ec hefi litiɴ metnað af þer a æc við lítla áſt at ſciliaz mun ec fara veſtr til eyia ef þ vilt fa mér ſtyrc nockorn mun ec því heita þér er þér mn allmicill fagnaðr a vera at ec mun eigi ap-tr coma til Noregs Rǫgnvalldr ſegir at þat lí-caði honom væl at hann qvæmi eigi ap-tr þvíat mér er lítils ván at frǫndom þinom ſe ſǫmd at þér því at moðor ætt þin ǫll er þræl borin Rǫgnvalldr fecc Einare eitt langſcip oc ſcipaðe þat til han-da honom Sigldi Einarr vm hꜹſtit veſtr m hav Eɴ er hann com til Orcneyia þa lago þar fyrir vikingar ij ſcipom Þorir treſceɢ oc Kalfr Scrfa Einarr lagði þegar til oʀosto við þa oc ſigraðiz eɴ þeir fello baðir þa var þetta qveþit hann var fyrir þvi callaðr torfeinarr at hann lét scera torf oc hafþi þat fyrir elldi við því at engi var ſcógr i Orcneyiom Siþan gerþiz Einaʀ Jarl yfir eyionom oc var hann rícr maðr hann var liotr maðr oc einſyɴ oc þo maðr ſcygnaztr Guthormr hertogi ſat optazt i tnsbergi oc hafþi yfirſócn alt vm vikina þa er konongr var eigi nær oc hafþi þar landvǫrn var þar mioc her ſcátt af víkingom eɴ ufriðr var up a Gꜹtland meþan Eiríkr konongr lifþi Emndar ſon hann aɴdaþiz þa er Haralldr konongr hiɴ Harfagri hafþi verit x vetr konongr i Noregi Eptir Eirík var konongr i Sviþioð Biorn ſonr hans L vetra hann var fa-þir þeira Eirics ens Sigrſæla oc O-lafs fǫðor Styrbiarnar Guthormr hertogi varð ſottdꜹðr i Tnsbergi þa gaf Haralldr konongr yfir ſocn rikis þess aꝇz Guthormi ſyni sínom oc setti hann þar hofþin-gia yfir Þa er Haralldr konongr var xl at aldri þa váro margir ſynir hans væl a leɢ comnir þeir váro allir braðgorvir com þa ſva at þeir ndo illa við er konongr gaf þeim eigi ríki en ſetti Jarl i hverio fylki oc þotti þeim jarlar vera ſmábornari en þeir váro þa fóro til a eino váre Halfdan Haleɢr oc Gðroðr Liomi með mic-la ſveit manna oc com a uvart Rognvalldi mra Jarli oc tóco hús a honom oc breɴdo hann iɴi við Lx manna þa toc Hálfdan Langſcip iij oc ſcipaði oc ſiglir ſiþan veſtr a haf Eɴ Gðrǫðr ſettiz þar at lꜹndom ſem aðr hafþi haft Rognvalldr Jarl Eɴ er Haralldr konongr ſprði þetta þa fór hann þegar með liþi miclo a hendr Guðrøði oc ſá Guðrøðr engan aɴan sinn coſt eɴ gefaz p a valld Haralldz konongs oc ſendi konongr hann ꜹ-ſtr a Agðir Eɴ Haralldr konongr ſetti þa yfir mǫri Þori ſon Rǫgnvalldz Jarlz oc gipti honom Alofo dóttor ſina er collot var árbót Þorir Jarl þegiandi hafþi þa ríki þvílikt ſem haft hafþi Rǫgnvalldr Jarl faðir hans Halfdan Haleɢr com veſtr til Orcneyia oc mioc a ovart oc flyði Einarr Jarl þegar or eyionom oc com aptr þegar ſama hꜹſt oc com þa uvart Halfdani þeir hittz oc varð ſcꜹm oʀosta oc flyði Halfdan oc var þat við nott ſialfa lágo þeir Einarr tialdalꜹsir m nóttina en vm morginiɴ er lyſa toc þa leita-ðo þeir flotta manna m eyiarnar oc var hverr drepiɴ þar er ſtaðiɴ varð þa mælti Einarr Jarl eigi veit ec ſagði hann hvort ec ſe t a rínansey maɴ eða fgl ſtndom hefz p en ſtndom leɢz niðr Siþan fóro þeir þaɴog til oc fuɴdo þar Halfdan háleɢ oc toco hann hꜹn-dom Einarr Jarl qvað víso þessa vm aptaniɴ aðr hann lagþi til oʀosto þa gecc Einarr Jarl til Halfdanar hann reiſt ǫrn a baki honom við þeima hætti at hann lagþi ſverþi a hol við hryɢiɴ oc reiſt rifin ǫll ofan a lendar dro þar t lngon var þat bani Halfdanar þa qvað Einarr Siþan ſettiz Einarr Jarl at Orcneyiom ſem fyʀ hafþi han haft Eɴ er tiþindi þessi ſpyriaz i Noregi þa kɴo þesso ſtorilla brǫðr hans oc tolþo hefnda fyrir vert oc margir ſꜹɴo-ðo þat aðrir Eɴ er Einarr Jarl ſpyrr þetta þa qvað hann Haralldr konongr bꜹð liþi t oc dró ſaman her mikiɴ oc for ſiþan veſtr til Orcneyia eɴ er Einarr Jarl ſprði at konongr var ꜹſtan cominn þa feʀ hann yfir a nes þa qvað hann víso þa fóro menn oc orðſendingar millom konongs oc Jarls com þa ſva at þar var a comit ſtefnolagi oc fiɴaz þeir ſialfir oc feſti þa Jarl alt i konongs dom Haralldr konongr dǫmþi a hendr Einari Jarli oc ol-lom Orcneyingom at giallda lx marka gllz bndm þótti giald ofmicit þa bꜹð Jarl þeim at hann mundi eiɴ ſaman gialda oc ſcyldi hann eignaz þa oðol ǫll i eyionom þesso jataðo þeir meſt fyrir þa ſǫc at hinir ſnꜹðo átto litlar jarðir enn hinir ꜹðgo hgðz mundo leyſa ſin oþol þegar er þeir villdo leyſti Jarl allt gialldit við konong for konongr þa ꜹſtr eptir m hꜹſtit var þat len-gi ſiþan i Orcneyiom at Jarlar atto oþǫl ǫll alt þar til er Sigurþr Lꜹðvesſon gaf aptr oþǫlin Gothormr ſonr Haralldz konongs hafþi landvorn fyrir vikiɴi oc for hann með her ſcipom et ytra eɴ er hann lá i elfar qviſlom þa com þar Sǫlvi klofi oc lagþi til bardaga við hann þar fell Gthormr Halfdan Svarti oc Halfdan hvíti lágo i viking oc heriaðo m ꜹſtrveg þeir átto oʀosto micla a Eyſtlandi þar fell Halfdan hviti Eiríkr var at foſtri með Þori herſi Hroalldz ſyni i fiorðom honom ɴi Haralldr konongr meſt ſona ſiɴa oc virþi hann meſt þa er Eiríkr var xii vetra gamall gaf Haralldr konongr honom fimm langſcip oc for hann i hernað fyrſt i ꜹſtrveg oc þa ſuðr m Danmǫrk oc m frisland oc Saxland oc dvalþiz i þeirre ferð iiij vetr Eptir þat for hann veſtr m haf oc heriaðe m Scotland oc Bretland Irland oc valland oc dvalþiz þar aðra iiij vetr eptir þat for hann norðr a finnmorc oc alt til Biarmalandz oc atti hann þar oʀosto micla oc hafþi ſigr þa er hann com aptr á fiɴ mǫrc þa fuɴdo menn hans i gamma einom cono þa er þeir hofþo enga ſét jamvæna hon nefndiz fyrir þeim Guɴhildr oc ſagði at faðir hennar bio á Halogalandi er het ꜹtzoʀ tóti Ec hefi hér verit til þeꜱ ſegir hon at nema kɴoſto af fiɴom tveim er hér ero froðaſtir a morkiɴi n ero þeir farnir a veiðar en baðir þeir vilia eiga mic oc baðir ero þeir ſva vísir at þeir rekia ſpor ſem hɴdar bæþi a þá oc a hiarni Eɴ þeir kɴo ſva vel a ſiþom at eigi má forðaz þa hvarki menn ne dýr eɴ hvatki er þeir ſciota til þa hæfa þeir ſva hafa þeir fyrir-comit hveriom manni er hér hefir co-mit i nand oc ef þeir verþa reiðir þa ſnyz iorð m fyrir ſionom þeira En ef nockot kvict verþr fyrir ſionom þeira þa fellr dát ni-ðr N megt þér fyrir engan mn verða a veg þeira nema ec fela yðr hér i gammanom ſcolot þér þa freiſta ef vér faim drepit þá þeir þectz þetta at hon fal þá hon tóc lín seck eiɴ oc hgðo þeir at aſca væri í hon toc þar i hendi ſinni oc ſeri því um gam-an utan oc iɴan Litlo ſiþaʀ coma fiɴar iɴ þeir ſpyria hvat þar er comit hon ſegir at þar er eigi comit fiɴom þickir þat undarlict er þeir hofþo rakit ſpor alt at gammanom en ſiþan fiɴa þeir eigi þa gera þeir ſer eld oc matbua eɴ er þeir váro mettir þa býr Gɴhildr recio ſina eɴ ſva hafþi aðr farit iij nætr at Gunnhilldr hefir ſofit en hvaʀ þeiʀa hefir va-kat yfir ꜹðrom fyrir abrydis ſa-kir þa mælti hon farit n hegat oc liɢi a ſina hliþ mer hvaʀ yckaʀ þeir urðo þeſſo fegnir oc gerþo ſva hon hellt sinni hendi m háls hvarom þeira þeir ſofna þegar en hon vecr þa oc en brallega ſo-fna þeir oc ſva faſt at hon fær varliga vakit þa oc eɴ ſofna þeir oc fær hon þa fyrir engan mn vakit þa oc þa ſe-tr hon þa pp oc eɴ ſofa þeir hon tecr þa ſelbelgi tva micla oc ſteypir yfir hofot þeim oc bindr at ſterkliga fyrir neþan hendrnar þa gerir hon beɴding konongs monnom hlꜹ-pa þeir þa fram oc bera vápn a fiɴa oc fa hlaðit þeim draga þa t or gammanom um nottina eptir váro reiðar þrmor ſva ſtórar at þeir mátto hvergi fara en at morni fóro þeir til ſcips oc hofþo Guɴhilld með ſer oc frðo Eiriki fóro þeir Eiríkr þa ſuðr til Hálogalandz hann ſtefndi þa til ſin ǫzori tóta Eiríkr ſegir at hann vill fá dóttor hans Ǫzoʀ jatir því fær þa Eiríkr Gɴhildar oc hevir með ſer ſuðr i land Haralldr konongr var þa L at alldri er ſynir hans váro margir roſknir en ſmir dꜹðir þeir gerðz margir ofſtopa menn miclir iɴan landz oc váro ſial-fir oſáttir þeir ráko af eignom jarla onongs en ſma drapo þeir Haralldr konongr ſtefndi þa þing fiolmennt ꜹſtr i landi oc bꜹð til uplendingom þa gaf hann ſonom kononga nofn oc ſetti þat i lǫgom at hans ætt menn ſcyldi hveʀ konongdom taca e-ptir sinn fǫðor eɴ Jarldom ſa er kvensifr væri af hans ætt comiɴ hann ſcipti landi með þeim let hafa Vinglmǫrc rꜹma ríki oc veſtfold þelamǫrc þat gaf hann Oláꝩi Birni Sigtryɢvi froða Þorgil-ſi en Heiðmǫrk oc Guðbrandz dali þat gaf hann Dag oc Hring oc Ragnari Snæfriðar sonom gaf hann Hringa ríki Haðaland Þotn oc þat er þar liɢr til Guthormr hafþi hann ge-fit til yfirſóknar fra elfi til Svínaſndz oc ránríki hann hafþi hann ſett til landvarnar ꜹſtr við Landz enda ſem fyʀ er ritat Haralldr konongr ſialfr var optaz m mitt land Rrekr oc Guðrꜹðr váro jafnan iɴan hirðar með konongi oc hꜹfðo veizlor ſtórar a Hor-ðalandi oc Sogni Eiríkr var með Haralldi kononge feðr sínom honom uɴi hann me–ſt ſona ſiɴa oc virþi hann meſt honom gaf hann Haloga land oc norðmǫri oc rꜹmsdal Norðr i Þrandheim gaf hann yfirſócn Halfdani Svarta oc Hálfdani hvíta oc Sigrði hann gaf ſonom ſinom i hverio þesso fylki halfar tekior við ſic oc þat með at þeir ſcylldo ſitia i háſæti ſcꜹr hæra eɴ Jarlar en ſcꜹr lægra eɴ hann ſiálfr eɴ þat ſæti eptir hans dag ætlaði sér hverr ſona hans eɴ hann ſialfr ætlaði þat Eirici eɴ Þrøndir ætlaðo þat Halfdan Svarta eɴ víkverir oc plendingar ɴo þeim bezt rikis er þar váro þeim undir heɴdi af þesso varð þar micit ſndr þycki enn af nyio milli þeira brøðra Eɴ með því at þeir þóttz hafa lítit ríki þa fóro þeir i hernað ſva ſem ſagt er at Gothormr fell i elfar qviſlom fyrir Solva Klofa Eptir þat tóc Oláfr við þat ríki er hann hafþi haft Halfdan hviti fell a Eiſtlandi Halfdan Háleggr fell i Orcneyiom Þeim Þorgilſi oc froða gaf Haralldr konongr herſcip oc foro þeir i veſtr viking oc herio-ðo m Scotland oc Bretland oc Irland þeir eignvðuz fyrſt norðmanna Dyfliɴi Sva er ſagt at froða væri gefiɴ banadryckr eɴ þorgils var lengi konongr yfir dyfliɴi oc var ſvikiɴ af írom oc fell þar Eiríkr bloðeyx ætlaði at vera yfir konongr allra brðra sinna oc ſva villdi oc Haralldr konongr vera láta váro þeir feðgar lꜹngom aſamt Rognvaldr rettilbeíni atti Haðaland hann nam fiolkyngi oc gerðiz ſeiðmaðr Haralldi konongi þotto illir ſeiðmenn A Horðalandi var ſa ſeiðmaðr er het Vitgeiʀ konongr ſendi honom orð oc bað hann hætta ſeið hann ſvarar oc qveðr Eɴ er Haralldr konongr heyrði þetta ſagt þa með hans raðe for Eiríkr bloðx til planda oc com a Haðaland hann breɴdi iɴi Rognvald bróðor sinn með Lxxx ſeið manna oc var þat verc lofat mioc Guðroðr Liomi var um vetriɴ með Þioðolfi i Hvini foſtr fꜹðor ſinom a kyɴis ſócn oc hafþi ſcúto alſcipaða oc villdi hann fara norðr a Rogaland þa logðuz a ſtormar miclir en Guðrøði var titt m ferð ſina oc lét hann illa m dvǫlina þa qvað Þjóðólfr Goðrøðr for ſem aþr hvat ſem Þioðolfr mælti Eɴ er þeir com fyrir jaðar þa kafþi ſcipit undir þeim oc letz þar allir Biorn ſonr Haralldz konongs reð þa fyrir veſtfold oc ſat optaz i Tnsbergi eɴ var litt i hernaði Til Tnsbergs ſótto mioc kꜹpſcip bæþe þar um vikina oc norþan or landi oc ſuɴan or Danmǫrk oc Saxlandi Biorn konongr atti oc kꜹpſcip i ferðom til aɴarra landa oc aflaþi sér svá dyrgripa eda aɴarra fanga þeira er hann þottiz hafa þrfa brǿðr hans cǫlloðo hann farmaɴ eða cꜹpmaɴ Biorn var vitr maðr oc velſtilltr oc þotti vænn til hofþingia hann feck sér gott qvan fang oc maclict hann gat ſoner Guð-roðr het Eiríkr bloðǫx com or ꜹſtr veg með herſcip oc liþ micit hann beiddiz af Birni bróðor sínom at taca við ſcꜹttom oc ſcyldom þeim er Haralldr konongr atti a veſtfold eɴ hiɴ var aðr vandi at Biorn færði konongi ſcatt eða ſendi menn með villdi hann enn ſva oc villdi eigi af hꜹndom greiða Eɴ Eiríkr þóttiz viſta þurfa oc tialda oc dryckiar þeir brǿðr þrey-tto þetta með cappmælom oc fecc Eiríkr eigi at helldr oc for brot or bynom Biorn for oc brot or bnom m qveldit oc p a Sæim Eiríkr hvarf aptr for upp m nottina a Sæim eptir Birni com þar er þeir ſáto yfir dryckio Eiríkr toc hs a þeim en þeir Biǫrn gengo út oc borðz þar fell Biorn oc mart manna með honom Eiríkr toc þar herfang micit oc for norðr i land þetta verc licaði ſtór illa vicveriom oc var Eiríkr þar mioc uþockaðr fóro þꜹ orð m at Olafr konongr mundi hefna Biarnar ef honom gæfi fri á Biǫrn konongr liɢr i farmaɴz hꜹgi a Sæimi Eiríkr konongr for m vetriɴ eptir norðr a mri oc tóc veizlo i Sǫlva fyrir iɴan Agða nes en er þat ſpurþi Halfdan Svarti for hann til með her oc tóc hs a þeim Eiríkr ſvaf i úti ſcemmo oc comz ut til ſcogar við vta maɴ eɴ þeir Halfdan breɴdo p biɴ oc liþ allt þat er iɴi var com Eiríkr a fnd Haralldz konongs með þessom tiþindom konongr varð þesso acafliga reiðr oc ſamnaði her ſaman oc fór a hendr þrndom eɴ er þat ſpyʀ Halfdan Svarti þa byðr konongr út liþi oc ſcipm oc verþr all fiolmeɴr oc lagþi t til ſtaðs fyrir iɴan Þórsbiorg Haralldr konongr lá þa síno liþi t við reín ſlétto fóro þa menn milli þeira Gthormr Sindri hét eiɴ gǫfgr maðr hann var þa i liþi með Hálfdani Svarta en fyrr hafþi hann verit með Haralldi konongi oc aſt-vinr beɢia þeira Gthormr var ſcáld micit hann hafþi ort ſitt qvæþi vm hvern þeira feðga þeir hꜹfþo honom boþit lꜹn en hann neitti oc beiddiz at þeir ſcyldo veita honom eina bǫn oc hǫfþo þeir þat heitið hann for þa a fnd Haralldz konongs oc bar ſættar orð millom þeira oc bað þa hvartveɢia þeira bǫnar oc þess at þeir ſcyldo ſættaz en konongar gerþo ſva mikiɴ metnað hans at af hans bǫn ſættz þeir margir aðrir gǫfgir menn fltto þeira mál með honom var þat at ſætt at Halfdan ſcyldi hallda ríki ollo því er aðr hafþi hann haft ſcyldi hann oc lata ohætt við Eirík bróðor sinn Eptir þessi ſǫgo orti Joruɴ Scáldmær nockor ǫrendi i Sendibít Hakon Griotgarðzſon Hlaða Jarl hafþi alla yfir ſocn i Þrandheimi þa er Haralldr konongr var aɴarſtaðar i lan-di oc hafþi Hacon meſtan metnað i þrnda lǫgom af konongi Ep-tir fall Haconar tóc Sigurðr ſonr hans ríki oc gerþiz Jarl i Þrandheimi han hafþi atſeto a Hlꜹðom með honom fǫddz p ſynir Haralldz konongs Halfdan Svarti oc Sigrǫðr en aðr váro þeir undir hendi Haconar fǫðor hans þeir váro mioc jafnaldrir ſynir Haralldz oc Sigurðr Sigrðr Jarl fecc Bergliotár dóttor Þoris Jarls þegianda mo-ðir hennar var Alof árbót dóttir Haralldz Harfagra Sigurðr Jarl var allra maɴa vitraſtr en er Haralldr konongr toc at eldaz þa ſettiz hann optliga at ſtór bm er hann átte a Hǫrðalandi a Alrecs ſtꜹðom eða a Sæimi a fitiom eða a tſteíni a Augvaldzneſi oc i Kǫrmt þa er Haralldr konongr var nær Lxx gat hann ſon við cono þeire er Þora er nefnd morſtr ſtǫng hon var æzcoð or moſtr hon atti goða frændr hon var i frndſemis tǫlo við Hor-ða Kara hon var qviɴa vænſt oc hin friðaſta hon var colloð konongs ambátt váro þa margir þeir konongi lyð ſcyldir er væl váro ættbornir bæþi karlar oc konor Sa var ſiþr m gꜹfgra manna born at vaɴda menn mioc til at ꜹſa vatni eða gefa nafn Eɴ er at þessi ſtefno com er Þoro var ván at hon mndi barn ala þa villdi hon fara a fnd Haralldz konongs hann var þa norðr a Sæimi en hon var i moſtr hon for þa norðr a ſcipi Sigurðar Jarls þꜹ lágo m nottina við land þar l þora barn ppi a helloɴi víð bryɢio ſporð þat var ſveinbarn Sigurðr Jarl jós ſveininn vatne oc kallaði Hacon eptir feðr ſinom Haconi Hlaða Jarli ſa ſveinn var ſnimma friðr oc micill vexti oc mioc lícr feðr sínom Haralldr konongr lét Sveinn fylgia móðor sinni oc váro þꜹ at konongs buum meþan ſveiɴiɴ var ngr Aþalſteiɴ hét þa konongr i Englandi er þa hafþi nytekit við konongdomi hann var callaðr hiɴ ſigrſæli oc hin trúfaſti hann ſendi menn til Noregs a fnd Harallds konongs með þess conar ſeɴding at ſendi maðr gecc fyrir konong hann ſelr konongi ſverð gullbit með hiǫll-tum oc meðalkafla oc ǫll mgerþ var bin með glli oc ſilfri oc ſett dyrligom gimſteinom hellt ſendi maðriɴ ſverðz hiǫllto-nom til konongſins oc mælti her er ſverþ er Aþalſteiɴ konongr mælti at þ ſcylldir við taca toc konongr meðal kaflann oc þegar mælti ſendimaðriɴ N toct ſva ſem vaʀ konongr villdi oc n ſcalt vera þegn hans er þ tóct við ſverþi hans Haralldr konongr ſcildi n at þetta var með ſpotti gǫrt en hann vildi enſcis manz þegn vera en þo miɴtiz hann þeꜱ ſem hans háttr var at hvert ſiɴ er ſciótǫþi eða reiþi hliop a hann at hann ſtillti ſic fyrſt oc lét ſva reɴa af sér reiþina oc leit a ſacar ureiðr N gǫrir hann eɴ ſva oc bar þetta fyrir vini ſina oc fiɴa þeir allir ſaman her rað til þat et fyrſta at láta ſendi menn heim fara ſpillta Aɴat ſumar eptir ſendi Haralldr konongr ſcip veſtr til Englandz oc feck til ſtyrimaɴ Hꜹc Habroc hann var kappi micill oc hiɴ krſti konongi hann fecc i hǫnd honom Hacon ſon sinn Hꜹcr for þa veſtr til Englandz a fund Aþalſteins konongs oc faɴ hann i Lundúnom þar var þa boð fyrir oc veizla virþilig Hꜹcr ſegir ſinom mǫnnom þa er þeir coma at hǫlliɴi hvernog þeir ſcolo hátta iɴgongoɴi ſegir at ſa ſkal ſiþarſt utganga er fyrſt gengr iɴ oc allir ſtanda jafnfram fyrir bor-ðino oc hveʀ þeira hafa ſverð a vinſtri hliþ oc feſta ſva yfir hofnina at eigi se ſverþit Siðan ganga þeir iɴ i hollina þeir váro xxx manna gecc Hꜹcr fyrir konong oc qva-ddi hann konongr biþr hann vælcomiɴ þa toc Haucr ſveiniɴ Hacon oc ſetr a kne Aþalſteins kononge konongr ſér a ſveiniɴ oc ſpyʀ Hk hvi hann feʀ ſva Hꜹkr ſvarar Haralldr konongr bað þic foſtra honom ambattar barn konongr varð reiðr mioc oc greip til ſver-ðz er var hia honom oc brá ſva ſem hann villdi drepa ſveiniɴ kneſett hefir þ hann n ſegir Hꜹcr n mátt myrða hann ef þu vilt eigi manto með þvi eyða ollom ſonom Haralldz konongs gecc Hꜹcr ſiþan t oc allir hans menn oc fara leið sína til ſcips oc hallda i haf er þeir ero at því bnir oc com aptr til Noregs a fnd Haralldz konongs oc licaði honom nu væl því at þat er mal manna at ſa veri otígnari er oðrom foſtraði barn I þvíli-com við ſciptom kononga faɴz þat at hvaʀ þeira vill vera meiri enn aɴaʀ oc varð eigi misdeili tígnar þeira at heldr fyrir þessar ſakar hvartveɢi var yfir konongr ſins rikis til dꜹða dags Aþalſteinn konongr let ſkíra Hacon oc keɴa rétta tr oc goða ſiþo oc allzconar kurteiſi Aðalsteinn konongr ɴi honom ſva micit meira eɴ ǫllom frændom ſínom oc út i fra uɴi honom hveʀ maðr er hann kɴi hann var ſiþan callaðr Aþalſteins foſtri hann var iɴ meſti iþrotta maðr meire oc ſterkari oc friþari eɴ hveʀ maðr aɴarra hann var vitr oc orðꜱniallr oc væl criſtiɴ Aþalſteinn konongr gaf Haconi ſverð þat er hioltin váro or glli oc meðalkafliɴ en brandriɴ var þo betri þar hió Hacon með kvernſteín til ꜹgans þat var ſiþan callat kvernbítr þat ſverð hefir bezt comit til Noregs þat atti Hacon til dꜹða dags Haralldr konongr var þa attrǫðr at alldri gorþiz hann þa þngføʀ ſva at hann þóttiz eigi mega fara yfir land eða ſtiorna konongs málom þa leiddi hann Eirík ſon ſiɴ til haſætis síns oc gaf honom valld yfir landi ǫllo Eɴ er þat ſprðo aðrir ſynir Haralldz konongs þa ſettiz Hálfdan Svarti í konongs háſæti tóc hann oc þa til foʀaða allan þrandheim hrfo at því raði allir þr-ndir með honom Eptir fall Biarnar kꜹpmannz toc Oláfr bróðir hans ríki yfir veſtfold oc til foſtrs Guðrð ſon Biarnar Tryɢvi het ſonr Oláfs oc váro þeir Guðrøðr foſtbrðr oc mioc jafnaldra oc baþir hinir efniligzto oc atgervi menn miclir Tryɢvi var hver-iom manni meiri oc ſterkari Eɴ er vikveriar ſprðo at Hǫrðar hofþo tekit til yfir konongs Eirik þa toco þeir Olaf til yfir konongs i vikiɴi oc hellt hann því ríki þetta licaði Eiríki ſtorilla Tveim vetrom ſiðaʀ varð Halfdan Svarti braddꜹðr iɴ i Þrandheime at veizlo nockoʀi oc var þat mal manna at Gɴhildr kononga móðir hefþi keypt at fiolkɴigri cono at gera honom banadryck Eptir þat tóko þrndir Sigroð til konongs Haralldr konongr lifþi iij vetr ſiþan er hann hafþi Eiríki gefit einvald rikiſſens var þa a Rogalandi eða a Hǫr-ða landi at ſtorbm er hann atti Eiríkr oc Guɴhilldr átto ſon er Haralldr konongr jós vatni oc gaf nafn ſitt ſegir ſva at ſa ſkylldi konongr vera Eptir Eiríkr fǫðor sinn Haralldr konongr gipti fleſtar dtr ſinar iɴanlandz jorlom sínom oc ero þaðan comnir miclir kynqvíſlir Haralldr konongr varð ſottdꜹðr a Rogalandi er heygðr a hꜹgom við karmt ſnd i hꜹgaſundi ſtendr kirkia en við ſialfan kirkio garðinn i ut-norþr er hꜹgr Haralldz konongs ens har-fagra fyrir veſtan kirkiona liɢr leg ſteiɴ Haralldz konongs ſa er lá yfir le-gi hans i hꜹginom oc er ſteinniɴ halfs fǫgrtanda fetz langr oc nær ijja álna breiðr J miðiom hꜹ-ginom var leg Haralldz konongs þar var ſettr ſteiɴ aɴarr at hofþi en aɴaʀ at fótom oc lꜹgð þar hellan á ofan en hlaþit grioti tveim megin tan ndir þeir ſteinar ſtanda n þar i kirkio garðinom er þa váro i hꜹginom oc n var fraſagt Sva ſegia froðir meɴ at Haralldr hiɴ Harfagri hafi verit allra manna friðaztr ſynom oc ſter-kaſtr oc meſtr hiɴ ǫrvaſti af fé oc allvinſæll við ſina menn hann var hermaðr micill ǫndverþa æfi oc þy-ða menn þat n at vitat hafi vm tre þat et micla er moðor hans ſyndiz i drꜹmi fyrir burð hans er hinn neðſti ltr treſſins var rtt ſem bloð eɴ þa var leɢrinn upp fra fagr oc grnn at þat jartegndi bloma ri-kis hans eɴ at ofanverþo var hvitt tre þar ſyndiz þat at hann mndi fá elli oc hǽro kviſtir oc limar tréſſins boðoþo afqvæmi hans er m alt land dreifðiz oc af hans ætt hafa verit jafnan ſiþan konongar i noregi Eiríkr konongr toc allar tekior þær ſem konongr átti m mitt land hiɴ næſta vetr eptir andlat Haralldz konongs Eɴ Oláfr ꜹſtr m vikina en Sigrǫðr bróðir þeira hafþi alt m þrndalǫg Eiriki likaði þetta ſtórilla oc fóro þꜹ orð m at hann mndi með ſtyrc eptir leíta víð brðr ſina ef hann mætti fá einvaldz ríki yfir landi ǫllo ſva ſem faðir hans hafþi gefit honom Eɴ er Oláfr oc Sigrðr ſpyria þetta þa fara ſendimenn milli þeira því næſt gera þeir ſtefnolag sitt oc feʀ Sig-rðr m várit ꜹſtr tíl víkr oc fiɴaz þeir Olafr brðr i Tnsbergi oc dvolþz þeir m hrið þat ſama vár byðr Eiríkr t li-ði miclo oc ſcipom oc ſnyr ꜹſtr til víkr Eiríkr konongr feck raðbyri ſva micit at ſigldi dag oc nott oc for engi nioſn fyrir honom oc er hann com til Tnsbergs þa gengo þeir Olafr oc Sigrðr með liþ ſitt ꜹſtr or bnom a breckona oc fylcto þar Eiríkr hafþi miclo meira oc fecc hann ſigr eɴ þeir Olafr oc Sigrðr fello þar baðir oc er þar hꜹgr hvarstveɢia þeira a breckoɴe ſem þeir lágo fallnir Eiríkr for m vikina oc lagði ndir ſic oc dvalþiz þar lengi ſiþan ſumars Tryɢvi oc Guðrðr flyðo til planda Eiríkr var micill maðr oc friðr stercr oc hreyſti maðr micill hermaðr micill oc ſigrſæll akafa maðr i ſkapi grimmr þyðr oc falátr Guɴhilldr cona hans var qvenna fegrſt vitr oc margcɴig glaðmællt oc undirhyɢio maðr micill oc hin grimmaſta Þa voro bǫrn þeira Eiríks oc Guɴhilldar Gamli var ellztr Gthormr Haraldr Ragnfroðr Ragnhildr Erlingr Guð-rǫðr Sigurðr Sleva ǫll voro born Eiriks frið oc maɴ væn Hakon Aþalſteins fóstri var þa á Englandi er hann ſpurþi andlat Haralldz konongs fǫðor ſins bioz hann þa þegar til ferðar feck Aþalſteinn konongr honom þa liþ oc goðan ſcipa cost oc bio hans for allvegliga oc com hann vm hꜹ-ſtit til Noregs þa ſpurði hann fall brǫ-ðra sinna oc þat at Eiríkr konongr var þa i vikiɴi Sigldi þa Hacon norðr til Þrandheims oc for a fnd Sigrðar Hlaþa Jarl er allra ſpekinga var meſtr i Noregi oc fecc þar goðar við tǫcor oc buɴdo þeir lag ſitt ſaman het Hacon honom miclo ríki ef hann yrði konongr þa léto þeir ſtefna þing fiolmennt oc a þingino talaði Sigurðr Jarl af hendi Haconar oc bꜹð bondom hann til konongs Eptir þat ſtoð Hacon ſialfr upp oc talaðe mælto þa ij oc ij ſin a milli at þar væri þa comiɴ Haralldr hiɴ hiɴ Hárfagri oc orðiɴ ngr i aɴat ſiɴ Hacon hafþi þat phaf ſins mals at hann beiddi bǫndr at gefa sér konongs nafn oc þat með at veita sér fllting oc ſtyrc til at hallda konongdominom En þar i mót bꜹð hann þeim at gera alla bndr oþalborna oc gefa þeim oðol ſin er byɢia en at þesso ǫrende varð romr ſva micill at allr bǫnda múgr ǫpti oc callaði at þeir villdo hann til konongs taca oc var ſva gert at þrǫndir toco Hacon til konongs m allt land þa var hann xv ꝩetra toc hann sér þa hirð oc for yfir land þꜹ tiþendi ſpurðz at plꜹnd oc þrndir hꜹfþo sér konong tekit ſlikan at ǫllo ſem Haralldr hinn Harfagri var nema þat ſcildi at Haralldr hafþi allan lyð i landi þrǽlcat oc aþiað en þessi Hacon vildi hveriom manni gott oc bꜹð aptr at gefa bndom oðol sín þꜹ er Haralldr konongr hafþi af þeim te-kit við þꜹ tiþinde urðo allir glaðir oc ſagði hveʀ ꜹðrom flꜹg þat ſem ſino eldr alt ꜹ-ſtr til Landzenda Margir bǫndr fóro af uplꜹndom at hitta Hacon konong ſumir ſendo menn ſumir gerþo orðſendingar oc jartegnir allir til þeꜱ at hans menn villdo geraz konongr toc því þackſamliga Hacon konongr for ondorðan vetr a plꜹnd ſtefndi þar þing oc dreif allt folc a hans fnd þat er comaz mátti var hann þa til konongs tekinn a ǫllom þingom for hann þa ꜹſtr til vikr þar com til hans Tryɢvi oc Guðrǫðr broþra ſynir hans oc margir aðrir er uptoldo harma ſína þa hlotiz hꜹfþo af Eiríki bróðor hans Eiríks ovinſælld ox œ þvi meiʀ ſem allir menn gerþo sér kæʀa víð Hákon konong oc heldr hꜹfþo sér trꜹſt tíl at mæla ſem þótti Hákon konongr gaf konongs nafn Tryɢva oc Guðrǫði oc ríki þat ſem Haralldr konongr hafþi gefit feðrom þeira Tryɢva gaf hann ranríki oc vinglmǫrc en Guðrǫði veſtfold en fyrir því at þeir váro ungir oc bernſcir þa ſetti hann til gofga menn oc vitra at raða landi með þeim gaf hann þeim land með þeim ſcildaga ſem fyrr hafþe verit at þeir ſcyldi hafa hæl-ming ſcylda oc ſcatta við hann for Hákon konongr norðr til Þrandheims er váraði et fra m uplꜹnd Hacon konongr dro ſaman her miciɴ i þrandheime er váraði oc reð til ſcipa vikveriar hǫfþo oc her micinn úti oc ætlaðo til mótz við Hacon Eiríkr bꜹð oc liþi út um mitt land oc varð honom illt til liþs því at rikis menn margir ſctoz honom oc fóro til Haconar eɴ er hann ſa engi efni til mótſtoðo i moti her Hákonar þa ſigldi hann veſtr m haf með þvi liþi er honom villdi fylgia for hann fyrſt til Orcneyia oc hafþi þaðan með sér liþ micit þa ſigldi hann ſuðr til Englandz oc heriaði m Scotland hvar ſem hann com við land hann heriaði oc allt norðr um England Aþalſteinn Engla konongr ſendi orð Eiríki oc bꜹð honom at taca af sér ríki i Englandi ſagði ſva at Haralldr konongr faþir hans var micill vin Aþalſteins konongs ſva at hann vill þat virþa við ſon hans fóro þa menn i milli þeira konongaɴa oc ſættz a þat með einka malm at Eiríkr konongr toc norðimbra land at hallda af Aþalsteini kononge oc veria þar land fyrir dꜹnom oc ꜹðrom vikingom Eiríkr ſcylldi láta ſciraz oc cona hans oc born þeira oc allt liþ hans þat er honom hafþi fylgt þangat toc Eiríkr þenna coſt var hann þa ſcirðr oc toc retta trú Norð-umraland er callat fimtngr Englandz hann hafþi atſeto í jorvík þar ſem menn ſegia at fyʀ hafi ſetit loðbrokar ſynir Norðimbraland var meſt bygð af norðmǫnnom ſiþan er loðbrocar ſynir ɴo landit heriaðo Danir oc norðmenn optliga þangat ſiþan er valld landzins hafþi ndan þeim gengit Morg heiti landzins ero þar gefin a norna tngo Grims bær oc Hꜹks fliót oc morg oɴor Eiríkr konongr hafþi fiolmenni mikit vm ſic hellt þar fiolda ꜹſt maɴa er ꜹſtan hafþi farit með honom oc en com margir vinir hans ſiþan af Noregi hann hafþi land lítit þa for hann jafnan i hernað a ſmrom heriaði a Scotland oc Sþreyiar Irland oc Bretland oc aflaði sér ſva fiár Aþalſteinn konongr varð ſottdꜹðr hann hafþi verit konongr xiv vetr oc viija vicor oc iij daga Siþan var konongr i Englandi Jatmundr bróðir hans var honom eigi m norð menn var Eiríkr konongr eigi i kærleicom við hann oc fóro þa þꜹ orð m af Jatmundi konongi at hann mndi aɴan hofþingia ſetia yfir norðimbra land Eɴ er þat ſpurði Eiríkr konongr þa for hann i veſtr viking oc hafþi or Orcneyiom með sér Arnkel oc Erlend ſono Torfeinars ſiþan for hann i ſþreyiar oc váro þar margir vikingar oc her konongar oc reðz til liþs með Eiríki konongi hellt hann þa ǫllo liþino fyrſt til Írlandz oc hafþi þaðan liþ ſlíct er hann feck ſiþan for hann til Bretlandz oc heriaðe þar Eptir þat ſigldi hann ſuðr undir England oc heriaðe þar ſem i ꜹðrom ſtǫðom en allt liþ flyði þar ſem hann for Oc með því at Eiríkr var hreyſti maðr micill oc ha-fþi her micinn þa treyſtiz hann ſva væl liþi ſino at hann geck a land upp oc heriaðe oc leitaðe eptir mǫnnom Olafr hét konongr ſa er Jatmundr konongr hafþi þar ſett til Landvarnar hann dró ſaman her uvígian oc fór a hendr Eiríki konongi oc varð þar micil oʀosto fello mioc enſkir menn oc þar eirn fell comv iij af landi ofan i ſtaðiɴ oc hiɴ ǫfra lta dagſens ſnyr maɴfallino a hendr norðmǫnnom oc fellr þar micit fólc oc at lyctom þess dags fell Eiríkr konongr oc v konongar með honom þeꜱir ero nefndir Gothormr oc ſynir hans ij Ivaʀ oc Harekr þar fell oc Sigurðr oc Rogn-valdr Þar fell oc Arnkell oc Er-lendr ſynir Torfeinars þar varð oc allmicit maɴfall af norðmǫnnom eɴ þeir er ndan comz fóro til Norðim–bralandz oc ſogðo Guɴhilldi oc ſonom hennar þeꜱi tiðendi Eɴ er þꜹ Guɴhilldr urðo þessa vǫr at Eiríkr konongr var falliɴ oc hann haf-ði aðr heriað land Engla konongs þa þickiaz þꜹ vita at þeim mun þar vera eigi friðvænt baz þꜹ þa þegar i brot af Norðimbralandi oc hafa ſcip þꜹ ǫll er Eiríkr konongr hafþi átt hꜹfþo liþ þat oc alt er þeim vildi fylgia oc of lꜹſafiár er þar hafþi ſaman dregiz i ſcꜹttom a Englandi en ſumt hafþi fengiz i hernaði þꜹ hallda liþi þvi norðr til Orcneyia oc ſtaðfeſtz þar um hrið þa var þar Jarl Þorfiðr hꜹſa klifr ſonr Torfeinars toco þa ſynir Eiríks undir ſic Orcneyiar oc Hialtland oc hofþo ſcatta af oc ſáto þar m vetrom en foro i veſtr viking a ſmrom herioðo m Scotland oc írland þeꜱ getr Gl-mr Geira ſon Hacon konongr Aþalſteins foſtri lagþi undir ſic allan Noreg þa er Eiríkr bróðir hans hafþi brotflyit Hacon konongr ſótti iɴ fyrzta vetr veſtr i landit eptir þat norðr i Þrandheim oc ſat þar Eɴ fyrir þær ſacir at eigi þótti friðlict ef Eiríkr konongr leitaði veſtan vm hafit með her sinn ſat hann fyrir því með lið ſitt m mitt land i firða fylki oc Sogni oc Horða landi oc Rogalandi Hacon ſetti Sigurð laða Jarl yfir ǫll þrønda lꜹg ſva ſem hann hafþi fyʀ haft oc Hacon faðir hans af Haralldi konongi enom hárfagra eɴ er Hákon konongr ſprði fall Haralldz konongs bróðor ſins oc þat at ſynir Eiríks konongs hofþo eigi tr-ꜹſt i Englandi þa þótti honom litil ógn af þeim ſtanda for þa með liþi ſino a eino ſumri ꜹſtr i vik i þaɴ tima herioðo Danir mioc i vikina oc gerþo þar opt miciɴ ſcaða eɴ er þeir ſpurðo at Hákon konongr var þar comiɴ með her miciɴ þa flyðo allir ndan ſmir ſuþr til Hallandz en þeir er næʀ meiʀ váro Hákoni konongi ſtefndo t a hafit oc ſva ſuðr til Jotlandz Eɴ er Hákon konongr varð þessa vaʀ þa ſigldi hann eptir þeim með allan her sinn eɴ er hann com til Jotlandz oc menn urðo við þat varir þa draga þeir her ſaman oc vilia veria land ſitt oc raða til oʀosto við Hákon konong varð þar oʀosta micil barðiz Hákon konongr ſva diarf-liga at hann var fyrir framan merki oc hafþi hvarki hiálm ne brynio Hákon konongr hafþi ſigr oc rac flótta langt a land p Sva qvað Guthormr Sindri i Haconar drapo Siþan hellt Hákon konongr liþi ſino ſɴan til Selndar oc leitaði vikinga hann reri með ij ſneckior fram i eyra ſnd þar hitti hann xi vikin-ga ſneckior oc lagþi þegar til oʀosto við þá oc lꜹc ſva at hann hafþi ſigr oc rꜹð ǫll vikinga ſcipin Sva ſegir Guthormr Sindri Eptir þat heriaði Hákon konongr viða m Selnd oc rænti mart folc enn drap ſmt enn ſumt hertóc hann tóc gild ſtór af ſmom fecc þa enga mot ſtoðo Sva ſegir Guthormr Sindri Siþan for Hákon konongr ꜹſtr fyrir Scaneyiar ſiþo oc heriaði allt toc giold oc ſcatta af landino oc drap alla ví-kinga hvar ſem hann fann bæþi Dani oc vindr for hann alt ꜹſtr fyrir Gꜹtland oc heriaði þar oc fecc þar ſtor giold af landino ſva ſegir Guthormr Sindri Hákon konongr for aptr m hꜹſtit með liþ ſitt oc hafþi fengit -gryɴi fiar hann ſat m vetriɴ i vikiɴe við áhlꜹpom ef Danir oc gꜹtar gerþi þar Þat hꜹſt com Tryɢvi konongr or veſtr viking hafþi hann þa aðr heriat m írland oc ſcotland m várit for Hákon konongr norðr i land oc ſetti Tryɢva konong bróðor sinn yfir viki-na at veria fyrir ofriþi oc eignaz ſlict af þeim lꜹndom i Danmorco er Hákon konongr hafþi et fyʀa ſumarit ſcáttgyllt Sva ſegir Guthormr Sindri Haralldr konongr Gormsſon reð þa fyrir Danmorko honom likaði ſtór illa þat er Hákon konongr hafþi heriat i land hans oc fóro þꜹ orð m at Dana konongr mndi hefnaz vilia en þat varð þo eigi ſva braðliga Eɴ er þettá ſpurðo Guɴhilldar ſynir hvartveɢia at ofriðr var millom Danmercr oc noregs þa byria þꜹ ferð ſina veſtan þꜹ gipto Ragnhilldi dóttor Eiríks Arnfiɴi ſyni þorfiɴz Hꜹſaklifs Settiz þa enn þorfiþr Jarl at Orcneyiom eɴ Eiríks ſynir fóro i brot Gamli Eiríks ſon var þeira nokoro ellri oc var hann þo eigi roſciɴ maðr eɴ er Gɴhilldr com til Danmercr með ſono ſina þa for hon a fnd Haralldz konongs oc feck þar goðar viðtekior feck Haralldr konongr þeim veizlor i ríki síno ſva miclar at þꜹ fengo væl haldit ſic oc menn ſina enn hann toc til foſtrs Haralld Eiríks ſon oc kneſetti hann fddiz hann þar p i hirð Dana konongs Sumir Eiríks ſynir fóro i hernað þegar er þeir hofþo alldr til oc aflaðo sér fiár heriaðo m ꜹſtrveg þeir váro ſnimma menn friðir oc fyʀ roſnir at afli eɴ oc at gervi eɴ at vetra tali þess getr Gꝇmr Geira ſon i Grafelldar drapo Eiríks ſynir ſneruz þa oc með her ſiɴ norðr i vikina oc herjaðo þar eɴ Tryɢvi konongr hafþi her úti oc hellt til mótz við þa oc atto þar oʀostor margar oc hofþo ymsir ſigr heriaðo Eiríks ſynir ſtndom i vikina enn Tryɢvi ſtndom m Sialand oc Halland Þa er Hacon var konongr i Noregi var friðr goðr með bǫndom oc cꜹp mǫnnom ſva at engi grandaði ꜹðrom ne aɴars fe þa var ár micit bæþi a ſia oc a landi Hacon konongr var allra manna glaðaſtr oc malſniallaſtr oc litillátaztr hann var maðr ſtorvitr oc lagði mikiɴ hug a lagaſetning hann ſetti glaþings lꜹg með raþi Þorleifs Spaka oc hann ſetti froſta þings lꜹg með raði Sigurþar Jarls oc aɴara þrǫnda þeira er vitraſtir váro Eɴ Heiðſævis lꜹg hafþi ſétt Hal-fdan Svarti ſem fyʀ er ritit Hákon konongr hafþi jola veizlo i þránd heime hafþi Sigurðr Jarl bit fyrir honom a Lꜹðom hina fyrſto jola nott ól Bergliót cona Jarls Sveinbarn Eptir vm dagin jos Hacon konongr ſvein þaɴ vatni oc gaf nafn ſitt oc ox ſveiɴ ſa p oc varð ſiþan ríkr maðr oc gǫfugr oc varð Jarl eptir Sigrð fǫðor sinn Sigurðr Jarl var hiɴ kǫrſti vin Hákonar konongs Eyſteiɴ plendinga konongr er ſumir calla hiɴ rika en ſumir hiɴ illa hann heriaði i Þrandheimi oc lagþi ndir ſic eynafylki oc ſparbyɢva fylki oc ſetti þar yfir ſon ſiɴ er het Ønndr En þrǫndir drapo hann Eyſteinn konongr for aɴat ſiɴ herfǫr i Þrandheim oc heriaðe þa viða oc lagðe ndir ſic þa bꜹð hann þrǫndom hvárt þeir villdo helldr hafa at konongi þræl hans er hét þorir faxi eða hnd er Sꜹʀ hét Eɴ þeir kuro hundiɴ þvíat þeir þottuz þa mundo heldr ſialfraða þeir léto ſíþa i huɴdiɴ iijja manna vit oc gó hann til tveɢia orða eɴ mælti et þriðia helſi var honom gǫrt oc viðiar af ſilfri oc glli en þegar er ſꜹrct var báro hirð menn hann a herðom sér haſæti var honom bit oc hann ſat a hꜹgi ſem konongar oc bio í eyionni iþri oc hafþi atſeto þar ſem heitir Sꜹrs hꜹgr þat er ſagt at honom varþ at bana at vargar lꜹgþz a hiorð hans eɴ hirðmenn eɢioðo hann at veria fe ſítt hann gecc af hꜹginom oc for þangat til ſem vargarnir váro eɴ þeir rifo hann þegar i ſndr morg un-dr ǫɴor gerþi Eyſteinn konongr við þrǫndi Af þeim hernaði oc ufrið flyðo margir hǫfþingiar oc mart folc flyði oðol ſin Ketill Jamti ſonr Ǫnundar Jarls or Sparabi for ꜹſtr m kiǫl oc micill maɴfiolþi með honom oc hofþo bferli ſin með sér þeir ruddo markir oc bygðo þar ſtor heroð þat var ſiþan callat Jamta land Sonar ſonr Ketils var Þórir Helſingr hann fór fyrir víga ſacir af jamta landi oc ꜹſtr yfir markir þær er þar verða oc bygði þar oc ſotti þaɴg fiolþi manna með honom oc þat er callat Helſingia land gengr þat alt ꜹſtr til ſiavar Helſingia land bygðo Svíar alt hit eyſtra með hafino Eɴ er Haralldr konongr hiɴ hárfagri ruddi ríki fyrir sér þa ſtock eɴ fyrir honom fioldi mannz or landi þrøndir oc nꜹmdolir oc gerþz þa eɴ bygðir ꜹſtr m jamta land oc ſumir fóro allt i Helſingialand Helſingiar hꜹfþo cpferðir ſinar til Sviþioðar oc váro þaɴug lyð ſcyldir at ǫllo eɴ jamtr váro mioc allz i millom oc gaf engi at þvi gꜹm fyʀ en Hákon ſetti oc cꜹp ferðir til jamta landz oc vingød-diz þar við rikis menn þeir ſótto ſiþan ꜹſtan a hans fnd oc jatoðo honom hlyðni ſiɴi oc ſcattgiofm oc ger-þz hans þegnar því at þeir ſpurþo gott til hans villdo þeir helldr þyðaz undir hans konongdom en ndir Sviakonong þvíat þeir váro af norð manna ætt comnir en hann ſetti þeim lꜹg oc landz rett Sva gerþo oc allir hælſingiar þeir er æzcaðir váro um kiol norþan Hacon konongr var væl criſtiɴ er hann com i Noreg eɴ fyrir þvi at þar var land alt heiðit oc blótſcapr micill oc ſtormenne mart en hann þottiz liþs þrfa mioc oc alþy-ðo vinſæld þa toc hann þat rað at fara leyniliga með criſtniɴi hellt Sɴodaga oc fria daga foſto hann ſetti þat i logom at hefia jola hald þann tíma ſem criſtnir menn oc ſcyldi þa hveʀ maðr eiga mælis ǫl en gialda fe el-la oc hallda heilact meþan joliɴ yɴizt eɴ aðr var jolahald haft hǫko nótt þat var miðs vetrar nótt oc haldin iij nátta jol hann ætlaði ſva er hann feſtiz i landino oc hann hefþi frialsliga ndir ſic lagt allt land at hafa þa fram criſtni boð hann gerþi ſva fyrſt hann lockaði þa menn er honom váro kærſtir til criſtni com ſva með vinſælld hans at margir léto ſcírazc en ſumir léto af blótum hann ſat longom i þrandheimi því at þar var meſtr ſtyrcr landzins Eɴ er Hákon konongr þottiz fengit hafa ſtyrk af nockorum rikis mǫnnom at halda p criſtiɴi þa ſendi hann til Englandz eptir byskupi oc ꜹðrom keɴi mǫnnom oc er þeir com i Noreg þa gerþi Hákon konongr þat bert at hann vil-di bioða criſtni m allt land en mǫrir oc rǫmdølir ſcuto þaɴg ſino mali ſem þrøndir váro Hákon konongr lét þa vigia kirkior noko-rar oc ſetti þar preſta til eɴ er hann com i Þrandheim þa ſtefndi hann þing við bǫndr oc bꜹð þeim criſtni þeir ſvara Sva at þeir vilia þesso mali ſciota til froſto þings oc vilia þa at þar comi or ollom fyl–kiom þeim ſem ero i þrǫndalo-gom ſegia at þa mano þeir ſvara þeꜱo vandmæli Sigurþr Laða Jarl var hiɴ meſti blotmaðr oc ſva var Hakon faðir hans helt Sigurðr Jarl p blotveizlom ǫllom af henndi konongs þar i þrǫnda logom þat var forn ſiþr þa er blót ſcyl-di vera at allir bǫndr ſcyldo þar coma ſem hof var oc flytia þannug fꜹng ſin þꜹ er þeir ſcyldo hafa meþan veizlan ſtóð at veizlo þeiri ſcyldo allir menn ǫl eiga þar var oc drepiɴ allz conar ſmali oc ſva hroꜱ en bloð þat alt er þar com af þa var callat hlt oc hltbollar þat er bloð þat ſtoð í oc hltteinar þat var ſva gǫrt ſem ſtǫklar með því ſcylldi rioða ſtallana ǫllo ſaman oc ſva veɢi hofſins utan oc iɴan oc ſva ſtocqva a mennina eɴ ſlátr ſcyldi ſioða til maɴfagnaðar eldar ſcyldo vera a miðio golfi i hofino oc þar katlar yfir ſcyldi fll m elld bera eɴ ſa er gerþi veizlona oc hofþingi var þa ſcyldi hann ſigna fullit oc al-lan blótmatinn Scylde fyrſt Oþins fll Scyldi þat drecka til ſigrs oc rikis konongi ſinom en ſiþan niarðar full oc freys full til ars oc friðar þa var morgom mǫnnom títt at drecka þar næſt bragafll menn drc-ko oc fll frænda sinna þeira er heygðir hofþo verit oc váro þat miɴi collot Sigurðr Jarl var manna ǫrvaſtr hann gerþi þat verc er frǫgt var mioc at hann gerþi micla veizlo a ꜹgðom oc hellt eiɴ upp ꜹllom coſtnaði þess getr Cormakr Augmundar ſon i Sigurðar drapo Hacon konongr com til froſta þings oc var þar comit allfiolmennt af bóndom eɴ er þing var ſett þa talaði Hákon konongr hefr þar fyrſt at þat væri boð hans oc bǫn við bǫndr oc búþegna ríka oc uríka oc þar með við alla al-þyðo nga menn oc gamla ſælan oc veſælan konor ſem karla at allir menn ſcyldo criſtnaz láta oc trúa a eiɴ Gð criſt mario ſon en hafna bló–tom ǫllom oc heiðnom goðom halda heilact hiɴ vijda dag hvern við viɴom ollom faſta oc hiɴ viida hvern dag Eɴ þegar er konongr hafþi þetta uppborit fyrir alþyðo þa var þegar mikill kꝩʀ kʀoðo bøndr um þat er konongr villdi viɴor taka af þeim oc ſva at við þat mátti landit eigi byɢia eɴ verka lyðr oc þrælar cǫlloðo þat at þeir mætti eigi viɴa ef þeir ſcyldo eigi mat hafa Sogðo oc at þat var ſcaplꜹſtr Hákonar konongs oc fǫðr hans oc þeira frænda at þeir váro illir af mat ſva þot þeir væri mildir af glli Aſbiorn af meðal húſom or Galardal ſtoð p oc ſvaraði orende konongs oc mælti þat hugðo vér bóndr Hákon konongr ſegir hannat þa er þ hafþir et fyrſta þing haft hér i þrandheimi oc hǫfþom þic til konongs tekinn oc þegit af þér oðol vár at vér hefþim þa himin hꜹndom te-kit eɴ n vitom vér eigi hvart hel-dr er at ver manom frelſi þegar hafa eða mant n láta þrælca oꜱ af ný-io með ndarligm hætti at vér monim hafna átrunaði þeim er feðr varir hafa haft fyrir oꜱ oc allt forellri fyrſt m brna ǫlld enn n hꜹgs ꜹld oc hafa þeir verit miclo gǫfgari eɴ vér oc hefir oꜱ þo dgat þessi atrnaðr vér hofom lagt til yðar ſva micla aſtúð at ver hofom þic raða látit með oꜱ ǫllom lǫgom oc landz rétt n er þat vili váʀ oc ſamþycki bǫndaɴa at halda þꜹ log ſem þ ſettir oꜱ hér a froſta þingi oc vér jataðom þér viliom ver allir þér fylgia oc þic til konongs halda meþan eiɴhveʀ er lifs bøndaɴa þeira er hér ero n a þingino ef þ konongr villt nockot hóf við hafa at beiða oꜱ þess eins er vér megom veita þér oc oꜱ ſe eigi ogeranda eɴ ef þér vilit þetta mál taca með ſva micilli fre-co at deila afli oc ofríki við os þa hǫfom vér bǫndr gǫrt rað vart at ſciliaz allir við þic oc taca oꜱ aɴan hofþingia þann er oꜱ halldi til þeꜱ at vér mnim i frelſi hafa þaɴ atrnað ſem vér viliom N ſkalt konongr kióſa m koſti þessas aðr þing ſe ſlitit At ǫrende þesso gerþo bǫndr rom micinn oc ſegia at þeir vilia ſva vera láta Eɴ er hlioð feccz þa ſvarar Sigurðr Jarl ſagði at þat er vili Hákonar konongs at ſamþyckia víð yðr bǫndr oc láta alldri ſcilia yðraar vinátto bndr ſegia at þeir vilia at konongr bloti til árs þeim oc friðar ſva ſem faðir hans gerþi ſtaðnar þa kʀiɴ oc ſlita þeir þingino Siþan talaði Sigurðr Jarl við konong at hann ſcyldi ei fyr taca með ǫllo at gera ſem bǫndr vildo ſegir at eigi mndi aɴat Lyða er þetta konongr ſem ſialfir þér megut hey-ra vili oc akafi hofþingia oc þar með allz fólcs Scolo vér konongr hér fiɴa til gott rað nockot oc ſamdiz þat með þeim konongi oc Jarli Vm hꜹſtit at vetri var blot veizla a Lꜹðom oc ſotti þar til konongr hann hafþi jafnan fyʀ verit vanr ef hann var ſtaddr þar er blót váro at mataz i litlo hſi með fa menn eɴ bondr tǫldo at því er hann ſat eigi i haſæti ſva þa er mestr var maɴfagnaðr ſagði Jarl at hann ſcyldi eigi þa ſva gera var oc ſva at konongr ſat i haſæti ſino eɴ er et fyrſta fll var ſkeinct þa mælti Sigurðr Jarl fyrir oc ſignaði oðni oc drack af hor-nino til konongs konongr toc við oc gerþi kroſs marc yfir þa mælti Káʀ af Gritingi hvi feʀ konongrinn n ſva vill hann eigi eɴ blóta Sigurðr Jarl ſvarar konongr gerir ſva ſem þeir allir er tra a matt ſiɴ oc meginn oc ſigna fll ſitt Þór hann gerþi hamars marc yfir aðr hann drack Var þa kyrt m qveldit Eptir m dagiɴ er menn gengo til borða þa þuſto bǫndr at konongi ſǫgðo at hann ſcyldi eta þa hroſsa ſlátr konongr villdi þat fyrir engan mn þa baðo þeir hann drecca ſoþit hann villdi þat eigi þa báðo þeir hann eta flotit hann villdi þat oc eigi oc var þa við atgongo Sigurðr Jarl ſvarar at hann vill ſætta þa oc bað þa hætta ſtorminom oc bað hann konong gina yfir ketil hǫddona er ſoðreykiɴ hafþi lagt p af hroſsa ſlátrino oc var ſmior haddan þa gecc konongr til oc brá lindúc m hoddona oc gein yfir oc gecc ſiþan til haſætis oc likaði harigom væl XIX Vm vetriɴ eptir var bit til jola konongi iɴ a Mǫri enn er atleið jolonom þa lꜹgðo þeir ſtefno með ſér átta hofþingiar er meſt reðo fyrir blótum i ǫllom þrǫnda lǫgom þeir váro iiij utan or Þrandheimi Káʀ af gry-tingi oc Aſbiorn af meðalhſom Þorbergr af Varneſi Ormr af Lioxn Eɴ af iɴþrǫndom Blotolfr af Olvis hꜹgi Narfi af Staf or veradal Þrandr Haka af eɢio Þorir Skeɢ af húsa bø i eyɴi iðri þeꜱir viij menn bnnduz af því at þeir iiij af utþrǫndm ſcyldo neyða konong til blóta Ut-þrǫndir fóro iiij ſcipom ſuðr a mǫri oc drapo þar preſta iij oc breɴdo kirkior iij eɴ Hákon konongr oc Sigurðr Jarl com iɴ a Mri með her ſiɴ þa váro þar bǫndr comnir allfiolmennt Hiɴ fyrzta dag at veizloɴi veitto bǫndr honom atgongo oc baðo hann blóta en heto honom afarco-ſtom ella Sigurðr Jarl bar þa mal i millom þeiʀa cǫmr þa ſva at Hákon konongr át nokora bita af hroſs lifr dracc hann þa ǫll miɴi croſſa lꜹſt þꜹ er bǫndr ſkencto honom eɴ er veizlo þeiʀi var lokit fóro konongr oc Jarl þegar t á Hlaðar var konongr all okátr oc bioz þegar i brot með ǫllo liþi ſino or þrandheimi oc mælti ſva at hann ſcyldi fiolmennari coma i aɴat ſiɴ i þrandheim oc gialda þa þrǫndom þenna fiandſcap er þeir hofþo til hans gǫrt Sigurðr Jarl bað konong gefa þrǫndum þetta eigi at ſǫk ſegir ſva at konongi mni eigi þat dga at heitaz eða heria a iɴan landz folc þar ſem er meſtr ſtyrcr er Landzins ſem i Þrandheimi er var konongr var ſva reiðr at eigi matti orðm við hann coma for hann i brot or Þránd-heime oc ſuðr a mǫri dvalþiz þar um vetriɴ oc m várit eɴ er ſmraði dro hann liþ at sér váro þꜹ orð a at hann mndi fara með her þann a hendr þrǫn-dom Hacon konongr var þa a ſcip cominn oc hafþi liþ micit þa como honom tiþindi ſunnan or landi þꜹ at ſynir Eiríks konongs váro comnir ſɴan af Danmorc i vikina oc þat fylgþi at þeir hǫfþo ellt af ſcipom Tryɢva konong Oláfs ſon ꜹſtr við Sótanes hꜹ-fþo þeir þa viða heriað i vikiɴi oc hofþo margir menn ndir þa gengit Eɴ er konongr ſprði þessi tiþindi þa þottiz hann liþs þr-fa ſendi hann þa orð Sigurði Jarli at coma til ſin oc ꜹðrom hofþin-giom þeim er honom var liþs at van Sigurðr Jarl com til Hákonar konongs oc hafþi all micit liþ váro þeir þa allir þrǫndir þeir er m vetriɴ hǫfþo meſt gengit at kononginom at pynda hann til blóta váro þeir þa allir i ſætt tecnir af fortolom Sigurðar Jarls for Hákon konongr þa ſuðr með landi eɴ er hann com ſuðr vm ſtað þa ſpurði hann at Eiríks ſynir váro comnir a norðr Agðir fóro þa hvarir i móti ꜹðrom varð fndr þeira a Kǫrmt Gengo þa hvarir af ſcipom oc borðz a Ꜹgvalldzneſi váro hvarir tveɢio þa allfiolmeɴir varð þar oʀosta micil Sotti Hákon konongr hart fram oc var þar fyrir Gothormr konongr Eiríks ſon með sinni ſveit oc eigaz þeir hǫɢva ſcipti við þar fell Guthormr konongr oc var merki hans niðr hǫɢvit fell þar þa mart liþ m hann þvi næſt com flotti i liþ Eiríks ſona oc flyðo þeir til ſcip-aɴa oc rero i brot oc hofþo la-tit micit liþ þess getr Guthormr Sindri Hákon konongr for til ſcipa ſinna oc helt ꜹſtr eptir Gnnhilldar ſonom fóro þa hvarir tveɢio ſem meſt mátto þar til er þeir com a ꜹſtr Agðir þa ſigldo Eiríks ſynir a haf oc ſ-ðr til Jotlandz þess getr Gothormr Sindri Siþan for Hákon konongr norðr aptr til Noregs eɴ Eiríks ſynir dvoldz þa eɴ i Danmǫrc langa hrið Eptir þessa oʀosto ſetti Hákon konongr þat i logom vm alt land með ſia oc ſva langt p a land ſem lax gengr ofarſt at hann ſcipaði allri bygð oc ſcipti i ſcipreiðor enn hann ſcipti ſcipreiðom i fylki J hverio fylki var þa aqveþit hverſo morg ſcip váro eða hverſo ſtor ſcyldi útgera or hverio fylki þa er almenningr væri ti oc ſcyldi almenningr vera ſcylldr t at gera þegar er utlendr heʀ væri i landi þat ſcyldi oc fylgia tboði því at vita ſcyldi gera a ham fiollom ſva at hvern mætti ſia fra ꜹðrom ſegia menn ſva at a vii nottom for herboðit fra enom ſynzta vita i ena nǫrzto þing há a Ha–logalandi Eiríks ſynir váro mioc i hernaði i ꜹ-ſtrvegi eɴ ſtɴdom heriaðo þeir i Noregi ſva ſem fyʀ er ritat Eɴ Hákon konongr reð Noregi var þa oc arferð goð i landi oc hann var oc hinn vinsælazti Þa er Hacon hafþi verit konongr i noregi xx vetr com ſɴan or Danmorc ſynir Eiríks oc hofþo allmikit liþ þat var micit liþ er þeim ha-fþi fylgt i hernaði eɴ þo var miclo meiri Danaheʀ er Haralldr Gormsſon hafþi fengit þeim i hendr þeir fengo rað byri micit oc ſigldo t af vendli oc com utan at Ꜹgðom heldo ſiþan norðr með landi oc ſigldo ſiþan dag oc nott eɴ vitom var eigi upſcotit fyrir þa ſǫc at ſu var ſiþvenia at vitar fóro ꜹſtan eptir landi eɴ ꜹſtr þar haf-þi eigi orðit vart við ferð þeira þat bar eɴ til at konongr hafþi viðrlꜹg micil ef vitar væri rangt pbornir þeim mǫnnom er knnir oc ſannir urðo at því fyrir þa ſǫc at her ſcip oc vikingar fóro m teyiar oc herioðo oc hugðo Landz menn at þar mundo fara ſynir Eiríks var þa vitom pſcotit oc varþ herlꜹp m land alt Eɴ Eiríks ſynir fóro aptr til Danmerkr oc hofþo engan Danaher haft ne-ma ſitt liþ en ſtundom váro þat aɴars konar vikingar varð Hákon konongr þesso mioc reiðr er ſtarf oc coſtnaðr varð af þesso eɴ eigi gagn bndr tol-do oc at fyrir ſina hond er ſva for oc var þessi ſǫc til er engi nioſn for fyrir vm ferð Eiríks ſona fyʀ eɴ þeir com norðr i Ulfa ſnd þeir lágo þar vij nætr for þa ſogn et fra m eiðit norðr m møri eɴ Hákon konongr var þa a Sɴmøri i ey þeiri er fræði heitir þar ſem heitir birkiſtrond at bui ſino oc hafþi eigi liþ nema hirð ſina oc bøndr þa er verit hꜹfþo i bo-ði hans Nioſnar menn com til Hákonar konongs oc ſꜹgðo honom erende at Eiríks ſynir váro með her mikinn fyrir ſɴan Stað þa let hann calla til sin þa menn er þar váro vitraſtir oc leitaþe raðs við þá hvort þeir ſcyldi beriaz við ſynir Eiríks þótt liþsmnr ſe micill eða ſkal hann fara norðr undan oc fa ser lið meira Egill Úllſerkr er nefndr bøndi eiɴ er þar var þa gamlaðr mioc oc hafþi verit meiri oc ſtercari hveriom manni oc hiɴ me-ſti oʀosto maðr hann hafþi lengi borit merki Haralldz konongs hins Harfagra Egill ſvarar rðo konongs var ec i nokorom oʀostom með Haralldi konongi feðr yðrom bar-ðiz hann ſtndom við meira liþi ſtn-dom við miɴa hafþi hann jafnan ſigr alldri heyrða ec hann leita þess raðs at vinir hans ſcyldo keɴa ha-nom at flyia manom ver oc eigi þér þat rað keɴa konongr því at vér þickiomz eiga hofþingia rǫſkvan þér ſkolot oc eiga trꜹſta fylgð af oꜱ margir aðrir ſtuddo oc þa þetta mál konongr ſagði oc ſva at hann var þess fuſari at beriaz var þat þa raþit let konongr þa ſkera upp her ꜹr oc ſenda alla vega fra ser oc lét draga liþ ſaman ſlict er hann fecc þa mælti Egill ullſerkr þat ottoðvmz ec m hrið er friðr þeꜱi eɴ micli var at ec mundi verþa ellidꜹðr inn a pallſtrám minom eɴ ec villda helldr falla i oʀosto oc fylgia hofþingia minom kaɴ oc vera at ſva megi verþa Sǫnir Eiríks heldo norðr um ſtað þegar er lægi gaf Eɴ er þeir com norðr m ſtað þa ſpyria þeir hvar Hákon konongr var oc hallda til motz við hann Hákon konongr hafþi ix ſcip hann lagþiz norðr undir fræðar berg i feeyiar ſndi Eɴ Eiríks ſynir lꜹgðo at fyrir ſuɴan bergit þeir hofþo meiʀ eɴ xx ſcip Hákon konongr ſendi þeim boð oc bað þa a land ganga ſegir at hann hafþi þeim vǫll haſlat a raſtar kálf þar ero ſlettir vellir oc miclir eɴ fyrir ofan gengr brecka long oc heldr lág Gengo Eiríks synir þar af ſcipom sínom oc norðr yfir halſiɴ fyrir iɴan fræðar berg oc ſva fram a raſtarkálf Egill mælti þa til Hákonar konongs bað hann fa sér x menn oc x merki konongr gerþi ſva gengr þa Egill með menn ſina upp ndir breckona eɴ Hákon konongr geck p a volliɴ með ſitt liþ ſetti p merki oc fylkti oc ſegir ſva vér ſkolom hafa fylking langa ſva at þeir kringi eigi m oꜱ þott þeir hafi liþ meira gerþo þeir ſva varð þar oʀosta mikil oc en ſnar-paſta Egill let þa ſetia up merki þꜹ x er hann hafþi oc ſcipaði ſva mǫnnom þeim er báro at þeir ſcyldo ganga ſem næſt breckoɴi oc lata ſtndar hrið i millom hvers þeira þeir gerþo ſva oc gengo fram með breckoɴi ſem næſt ſva ſem þeir mundo vilia coma a bac þeim Eiríks ſonom þat ſa þeir er ǫfſtir ſtoðo i fylkingo Eiríks ſona at merki morg fóro oðflga oc gnæfo fyrir ofan breckona oc hugðo at þar mundi fylgia liþ micit oc mundi vilia coma a bac þeim milli oc ſcipaɴa ɢorðiz þar þa call micit ſagþi hveʀ ꜹðrom hvat titt var því næſt com flotti i liþ þeira Eɴ er þat ſa konongarnir þa flyðo þeir Hákon konongr ſotti þa hart fram oc ráko flóttann oc felldo liþ micit Gamli Eiríks ſon þa er hann com p a halſiɴ fyrir ofan bergit þa ſneriz hann aptr oc ſa þa at eigi liþ for eptir meira en þat er þeir hǫfþo aðr barz viðr oc þetta var prettr einn þa let Gamli konongr bláſa herbláſtr oc ſetia p merki oc ſcꜹt á fylking hrfo at þvi allir norð menn en danir flyðo til ſcipaɴa eɴ er Hákon konongr oc hans liþ com at þa varð þar oʀosta i aɴat ſiɴ hin ſnarpaſta hafþi þa Hákon konongr meira liþ lꜹc ſva at Eiríks ſynir flyðo ſotto þeir þa ſuðr af halſinom enn ſmt liþ þeira opaði ſuðr a bergit oc fylgði Hákon konongr þeim Vollr ſlettr er ꜹſtan af halſinom oc veſtr a bergit oc þa hamrar brattir veſtr af þa opoðo menn Gamla p ndan a bergit enn Hákon konongr ſotti at þeim ſva diarflega at hann drap ſma en ſumir liópo veſtr af bergino oc váro hvarir tveɢio drepnir oc ſcildiz konongr ſva fremi við er hvert barn var dtt Gamli Eiríks ſon flyði oc af hálſinom oc ofan a jǫfno fyrir ſuɴan bergit þa ſneriz Gamli konongr eɴ i mot oc hellt p oʀosto com þa eɴ liþ til hans þa com oc allir brǫðor hans með miclar ſveitir Egill Ullſerkr var þa fyrir Hakonar mǫnnom oc veitti harða atgongo oc ſciptz þeir Gamli konongr hǫɢum við feck Gamli konongr ſár ſtor eɴ Egill fell oc mart liþ með honom þa com at Hákon konongr með þær ſveitir er honom hꜹfþo fylgt varð þa eɴ ny oʀosta Sótti þa eɴ Hákon konongr hart fram oc hió menn til beɢia handa sér oc felldi hvern yfir aɴan Sva ſegir Guthormr sindri Eiríks ſynir ſa menn ſina alla vega falla fyrir ser þa ſnuaz þeir a flótta til ſcipa ſiɴa eɴ þeir er fyʀi hꜹfþo flyit a ſcipin þa hꜹfþo þeir uthrndit ſcipo-nom eɴ ſum ſcipin váro þa upi fiort þa hliópo allir Eiríks ſynir a ſnd oc þat liþ er þeim fylgði þar fell Gamli Eiríks ſon en aðrir brðr hans naðo ſciponom oc heldo brot ſiþan með þat liþ er eptir var oc helldo ſiþan ſuðr til danmarkar Hacon konongr toc þar ſcip þessi þꜹ er pi hafþi fiarað er átt hofþo Eiríks ſynir oc lét draga a land upp þar let Hákon konongr leɢia Egil Ullſerk i ſcip oc með honom alla þa menn er af þeira liþi hofþo fal-lit lét bera þar at jorð oc griot Hákon konongr let oc fleiri ſcip pſetia oc bera a valiɴ oc sér þa hꜹga eɴ fyrir ſɴan frǫ-ðarberg Eyvindr Skállda ſpillir orti viſ þessa þa er Glmr Geira ſon hældiz i sinni víſo m fall Hákonar konongs Háfir bta ſteinar ſtanda hia hꜹgi Egils Ullſerks Þa er Hákon konongr Aþalſteins fóstri hafþi verit konongr i Noregi xxxi vetr ſiþan er Eiríkr bróðir hans for or landi þa varð þat til tiþinda at Hákon konongr var ſtaddr a horðalandi oc toc veizlo i Storð a fitiom hafþi hann þar hirð ſina oc bǫndr marga i boþi síno Eɴ er konongr ſat yfir dagverþar borði þa ſa varðmenn er uti váro at ſcip morg ſigldo ſɴan oc átto eigi langt til eyareɴar þa mælti hveʀ við aɴan at ſegia ſcyldi konongi at þeir hug-ðo at heʀ mndi at þeim fa–ra eɴ þat þótti engom dællt at ſegia konongi herſǫgo því at hann hafþi þar micit við lagt hveriom er þat gerþi eɴ þeim þotti þo geranda at konongr visſi eigi þetta eɴ þa gengr eiɴ hveʀ þeira iɴ i ſtofona oc bað Eyvind fiɴz ſon ganga ut með sér ſcíott ſegir at hin meſta nꜹðſyn var á Eyvindr geck þegar er hann com t þar er ſia mátti til ſcipaɴa þa ſa hann þegar at þar for heʀ micill Gecc aptr þegar i ſtofona oc fyrir konong oc mælti Lítil er liþandi ſtund en lꜹng matmáls ſtnd konongr leít móti honom oc mælti hvat feʀ Eyvindr qvað konongr ſegir ert ſva goðr drengr Eyvindr at þú mant eigi herſꜹgo ſegia ne-ma ſꜹɴ ſe lét þa konongr taca ofan borðit gecc hann þa t oc ſá til ſcipaɴa Sa þá at þar váro herſcip mælir þa til manna sinna hvert rað taca ſcyldi hvort beriaz ſkuli með liþ þat er þeir hafa eða ganga til ſcipa oc ſigla norðr ndan Er oꜱ þat ꜹðſætt ſegir konongr at vér mnom n beriaz við liþs mn miclo meira eɴ fyʀ hofom vér átt oc hefir oꜱ opt þo þott micill misjafnaðr liþs vars þa er vér hofom oʀosto átt við ſono Guɴhilldar menn veitto hér eigi ſkiotan orſcrð þa ſegir Eyvindr konongr ſvarar rꜹſtlega er þetta mælt oc nær ſcaplyndi míno en þo vil ec heyra fleyri manna orſcrð vm þetta mál Eɴ er menn þottz ſcilia hverſo konongr vildi vera láta þa ſvǫroðo margir ſogðo at helldr vildo falla með drengſcap en flyia fyrir dǫnom at reyndo Sǫgðo at opt hǫfðo þeir ſigr fengit þa er þeir hǫfþo bariz við miɴa liþ konongr þackaði þeim væl orð ſin oc bað þa vápnaz oc ſva gera menn konongr ſteypir brynio a ſic oc gyrðir ſic með ſverðino kvernbít ſetr a hǫfot ſér hiálm gllroðiɴ tekr keſio i hꜹnd sér oc ſciold a hlið þa ſcipar hann hirðiɴi i eina fylking oc bǫndm þar með oc ſetti upp merki sín Haralldr Eiríks ſon var þa hofþingi yfir þeim brǫðrom eptir fall Gamla þeir brǫðr hofþo þar her miciɴ haft ſuɴan af Danmǫrco þar váro þa i liþi með þeim moðir broðir þeiʀa Eyvin– dr Skreyia oc Alfr Aſcmaðr þeir váro ſterkir menn oc rꜹſtir oc hinir meſto maɴdrapa menn Eiríks ſynir heldo ſci-pom sínom til eyiariɴar oc gengo a land p oc fylcto oc er ſva ſagt at eigi mundi vera miɴi liþs mnr en vi menn mndo vera m eiɴ at Eiríks ſynir mundo fiolmennari Hacón konongr hafþi þa fylct liþi síno oc ſegia menn ſva at konongr ſteypti af ſér brynjoɴi aðr oʀosta tókz svá ſegir Eyvindr Scallda ſpillir i Haconar malom Hacon konongr valdi mioc menn i hirð með sér at afli oc reyſti ſva ſem gert hafþi Haralldr konongr faðir hans Þoralfr iɴ ſterki Skólmsſon var þar oc geck a aðra hliþ konongi hann hafþi hiálm oc ſkiǫld keſio oc ſverð þat er callat var fetbreiðr þat var callat at þeir Hákon konongr væri jamſterkir þat getr Þorðr Siaʀeksſon i drapo þeiʀi er hann orti um þórálf Eɴ er fylkingar gengo ſaman varþ þar oʀosto óð oc maɴſcæð Eɴ er menn hǫfþo ſcotið ſpiótum þa brugðo menn ſverþom gecc þa Hákon konongr oc þórálfr með honom fram m merkit oc hio til beɢia handa Sva ſegir Eyvindr Scálldaſpillir Hacon konongr var ꜹðkenndr meiri eɴ aðrir menn lyſti oc af hiálminom er ſolinn ſkein á var vapna burðr mikill at honom þa toc Eyvindr fiɴzſon hꜹtt oc ſetti yfir hialm konongs Eyvindr Skreyia kallaði þa hátt leyniz norðmanna konongr n eða hefir hann flyit eða hvar er n gllhialmriɴ gecc Eyvindr þa fram oc Alfr bróðir hans með honom oc hioɢo til beɢia handa oc léto ſem óðir eða galnir væri Hacon konongr mælti hátt til Eyvindar hallt ſva fram ſtefnnni ef þ villt fiɴa norðmanna konong Sva ſegir Eyvindr ſcallda ſpillir Var þa oc ſcamt at biða at Eyvindr com þar reiddi upp ſverðit oc hió til konongs þórálfr ſcꜹt við honom ſcildinom oc ſtakraði Eyvindr við eɴ konongr toc ſverþit kvernbit tveim hꜹndom oc hió til Eyvindar ofan i hialmiɴ clꜹf hialminn oc hꜹfuþit alt i herðar niðr þa drap þóralfr Alf Aſcmann Sva ſegir Eyvindr Skállda ſpillir Eptir fall þeiʀa bræðra gecc þa Hákon konongr ſva hart fram at þa hravcc alt folc frá honom Slær þa i liþ Eiríks ſona felmt oc flótta því næſt Eɴ Hákon konongr var i ǫndverþri ſiɴi fylking oc fylgði faſt flotta mǫnnom oc hio títt oc hart þa flꜹg ǫr ein er fleiɴ er callat oc com i hꜹnd Hákoni konongi p i mſina fyrir neþan xl oc er þat margra manna ſǫgn at ſcoſveiɴ Guɴhilldar ſa er kilpingr er nefndr liop fram i þy–ſinom oc callaði gefit rm konongsbananom oc ſcꜹt fleininom til Hákonar konongs eɴ ſmir ſegia at engi viti hveʀ ſct má þat væl oc vera því at ǫrvar oc ſpiot oc allz conar ſcotvopn flgo svá þyct ſem drífa fioldi mannz fell af Eiríks ſonom bæþi a vig vellinom oc a leið til ſcipaɴa oc ſva i fiornni oc fioldi liop a kaf Mart comz a ſcipin allir Eiríks ſynir oc rero þegar undan eɴ Hákonar menn eptir þeim ſva ſegir Þorðr Siaʀeksſon Hacon konongr gecc út a ſceið ſina lét þa binda ſár ſitt eɴ þar raɴ bloð ſva mioc at eigi fecc ſtǫðvat oc er aleið dag þa umætti konong ſegir hann þa at hann vill fara norðr a Alrecsſtaði til bús ſíns eɴ er þeir com norðr at Haconar-hello þa lꜹgðo þeir þar at var þa konongr nær lífláti callaði hann þa a vini sina oc ſegir þeim ſcipan þa er hann vill hafa a um ríkit hann atti dóttor eina barna er þora er nefnd oc engan ſon hann bað þa ſeɴda þꜹ orð Eiríks ſonom at þeir ſcylldo konongar vera yfir landi enn hann bað af þeim vircta vinom ſinom oc frændom eɴ þótt mér verþi lífs ꜹþit ſegir hann þa mun æc af landi fara oc til criſtiɴa manna oc bøta þat er ec hefi brotit við Guð enn ef ec dey hér i heiðni þa veiti mér hér gropt þaɴ er yþr ſyniz oc litlo ſiþaʀ aɴdaþiz Hákon konongr þar a helloɴi ſem hann hafþi føddr verit Hákon konongr var ſva mioc harmaðr at bæþi vinir oc vinir greto dꜹða hans oc colloðo at eigi myndi jafngoðr konongr coma ſiþan i Noreg Vinir hans fltto líc hans norðr a Sæim a norðhꜹrðaland oc rpo þar hꜹg mikiɴ oc lꜹgðo þar i konong með alvæpni ſitt oc hiɴ bezta bunað ſinn eɴ eigi fe aɴat mælto þeir ſva fyrir gre-pti hans ſem heiðiɴa manna ſiþr var til víſoþo honom til valhallar Eyvindr Scállda ſpillir orti qvæþi eitt m fall Hákonar konongs oc ſva þat hverſo honom var fagnat þat ero cǫlloð Haconar mál oc er þetta pphaf Eiríks ſynir toco þa konong dom yfir Noregi ſiþan er Hacon konongr var falliɴ var Haralldr meſt fyrir þeim at virþingo oc hann var ellztr þeira er þa lifþo Gɴhilldr moþir þeira hafþi mioc landrað með þeim hon var þa cǫlloð kononga moðir þa voro hofþingiar i landi Tryɢvi Oláfs ſon ꜹſtr i landi oc Guðrøðr Biarnarſon a veſt folld Sigurðr Hlaða Jarl i Þrandheime eɴ Guɴhilldar ſynir hofþo mitt land hiɴ fyrzta vetr þa fóro orð oc ſenndimenn milli þeira Guɴhilldar ſona oc þeira Tryɢva oc Guðrðar oc var þar alt mælt til ſætta at þeir ſcyldo hafa þvílikann lt rikis af Guɴhilldar ſonom ſem þeir hofþo aðr haft af Haconi konongi Glmr Geiraſon er maðr nefndr hann var ſcáld Haralldz konongs oc reyſti maðr mikill hann orti viſ þessa eptir fall Haconar þeꜱi vísa varð allkǫr oc er þetta ſpyʀ Eyvindr finnz ſon qvað hann víso er fyʀ er ritin Var ſu vísa oc mioc fltt Eɴ er þat ſpyʀ Haralldr konongr þa gaf hann Eyvindi þar fyrir dꜹða ſǫc alt til þess at vinir þeira ſætto þa með því at Eyvindr ſcyldi geraz ſcald hans ſva ſem hann hafþe aðr verit Haconar konongs var frændſemi milli þeira mikil Sva at Gɴhildr var moðir Eyvindar dóttir Halfdanar Jarls eɴ moðir hennar var Ingibiorg dóttir Haralldz konongs ens hárfagra þa orti Eyvindr víso vm Haralld konong Guɴhilldar ſynir ſato meſt um mítt land þvíat bæþi þotti þeim eigi trúlict at ſitia undir hendi þrǫndum eða vikveriom er meſtir hofþo verit vinir Hákonar konongs en ſtór menni mart i hvárom tveɢia ſtað þa fóro menn at bera ſættar boð i milli þeira Guɴhilldar ſona oc Sigurðar Jarls því at þeir fengo engar ſcyldir aðr or Þrandheimi oc varð þat at lyctom at þeir gerþo ſætt ſina konongar oc Jarl oc bundo ſvardogum ſcyldi Sigurðr Jarl hafa ſlíct ríki af þeim i Þrandheimi ſem hann hafþi fyʀ haft af Haconi konongi váro þeir þa ſáttir callaðir Allir ſynir Gɴhilldar váro callaðir ſínkir oc var þat mælt at þeir fæli lꜹſafe i iór-ð um þat orti Eyvindr ſcállda ſpillir Þa er Haralldr konongr ſpurði vm visor þessar ſatt þa ſendi hann orð Eyvindi at hann ſcyldi coma a fund hans eɴ er Eyvindr com þa bar konongr ſacar a hann oc callaði hann uvin sinn oc ſamir þér þat illa ſegir hann at veita mér utrúnat því at þ hefir aðr gerzc miɴ maðr þa qvað Eyvindr víso Haralldr konongr let feſta sér fyrir mal þetta ſiɴ dom Eyvindr atti gllhring micin oc goðan er callaðr var molldi hann hafþi verit tekinn lꜹngo aðr or jorðo hring þann ſegir konongr at hann vill hafa oc var þa eigi aɴaʀ coſtr a þa qvað Eyvindr for þa Eyvindr heim oc er eigi þeꜱ getið at hann fyndi ſiþan Haralld konong Gɴhilldar ſynir tóco criſtni a Englandi ſem fyʀ var ritit eɴ er þeir com til for-raða i Noregi þa fengo þeir eigi alei-ðis comit at criſtna menn i landi en alt þar er þeir comu því við þa brt þeir niðr hof oc ſpilto blótvm oc fengo af því micla ovinatto var þat a þeira dogom at arferð ſpilltiz i landi þviat konongar váro margir oc hafþi hverr þeira hirð m ſic þurpto þeir micils við oc vm coſtnað oc váro þeir inir fegiornust en ecki helldo þeir mioc lꜹg þꜹ er Hacon konongr hafþi ſett nema þat er þeim þótti fellt þeir váro allir hinir friðzto menn ſterkir oc ſtorir iþrotta menn miclir Sva ſegir Glumr Geira ſon i drapo þeiri er hann orti m Haralld Guɴhilldar ſon Optlega fóro þeir bræðr allir ſaman eɴ ſtndom ſér hveʀ þeir váro menn grimmir oc rꜹſtir oʀosto menn miclir oc mioc ſigrſælir Gɴhilld kononga moðir oc ſynir hennar váro opt a tali oc malſtefnom oc reðo landraðom oc eitt ſiɴ ſpyʀ Gɴhilld ſona ſina hverng ætli þer at lata fara m ríki i þrandheimi þar þér hafit litið lið oc land oc erot margir til ſciptis Vikina ꜹſtr hafa þeir Tryɢvi oc Guðrðr oc hafa þeir þar nockora til tolo fyrir ættar ſakir eɴ Sigurðr Jarl ræðr ǫllo i þrǫndalogom oc veit ec þat eigi hveʀ ſcylda beʀ til þeꜱ at lata Jarl eiɴ raða ríki ſva micit undan yðr þicki mér þat undarlict er þér farit hvert ſmar i viking á ꜹɴor lꜹnd en látit Jarl iɴanlandz taca af yðr fꜹðor leifð yðra Lítið mundi Haralldi þickia er þ ert eptir heitiɴ fꜹðor fǫðor þinum at ſetia Jarl eiɴ af ríki oc lífi er hann vaɴ allan Noreg undir ſic oc reð ſiþan til elli Haralldr ſvarar Þat er eigi ſva ſegir hann at taca Sigurð Jarl af lífdogom ſem at ſkera kið eþa kálf Sigurðr Jarl er ættſtóʀ oc fræ-ndmargr vinſæll oc vitr vætti ec ef hann ſpyʀ með ſꜹɴo at hann á ufriðar van af oꜱ þa ero þar allir þrøndir ſem hann er eigo vér þar þa ecki ǫrendi nema illt eina Lítz mér ſva ſem engom várom brǫðra þicki trygt at ſitia ndir hendi þeim þrndom þa ſegir Guɴhilldr vér ſkulom þa fara alt aɴan veg með váro raði gera oꜱ miɴa fyrir Haralldr oc Erlingr ſkolo ſitia i hꜹſt a mri má ec oc fara með yðr ſkolo vér þá ǫll ſaman freiſta hvat at ſyſliz N gera þꜹ a þessa leið Broðir Sigurðar Jarls het Griotgarðr hann var yngri miclo þeira oc virþr miɴa hafþi hann oc eigi tígnar nafn eɴ hann helt þo ſveit oc var i viking a ſmrom oc fecc sér fiar Haralldr konongr ſendi menn iɴ i þrandheim a fund Sigurðar Jarls með vin giofom oc vinmælom ſegia at Haralldr konongr vill leɢia við hann þvílica vinatto ſem aðr hafþi Sigurðr Jarl haft við Hacon konong þat fylgði oc orðſeɴding at Jarl ſcyldi coma a fund Haralldz konongs ſcyldo þeir þa binnda at fllo vinátto ſína Sigurðr Jarl toc væl ſendimǫnnom oc vinátto konongs ſegir þat at hann mátti eigi fara a fnd konongs fyrir fiol ſcyldom ſinom enn ſeɴdi konongi vín-giafir oc orð goð oc bliþ i móti vinátto hans fóro ſendi menn i brot þeir fóro a fund Griotgarðz oc fltto til hans et ſama orendi vinátto Haralldz konongs oc heimboð oc þar með goðar giafir Eɴ er ſendimenn fóro heim þa hét Griotgarðr ferð ſiɴi oc at aqveþnom degi cømr Griotgarðr a fund Haralldz konongs oc Guɴhilldar var þar við honom tekit allfeginſamlega var hann þar hafþr i enom meſtom kærleicom Sva at Griotgarðr var hafþr við einka mál oc marga leynda lti kømr þar niðr at ſ røþa var uppi hꜹfð til Sigurðar Jarls ſem þꜹ hꜹfðo aðr ſamit konongr oc drotning tolþo þꜹ fyrir Griótgarði hverſo Jarl hafþi hann litiɴ maɴ gert Eɴ ef hann vildi vera i þesso raði með þeim þa ſegir konongr at Griotgarðr ſcyldi vera Jarl hans oc hafa ríki alt er aðr hafþi Sigurðr Jarl haft com ſva at þꜹ ſꜹmðo þetta með einka málom at Griótgarðr ſcyldi hallda nioſn til nær lícazt væri at veita atferð Jarli oc gera þa orð Haralldi kononge for þa Griótgarðr heim við ſva bit oc þa giafir goðar af konongi Sigurðr Jarl for m hꜹſtit iɴ i ſtioradal þaðan fór hann t a Oſ Ogló oc ſcyldi þar taca veizlor Jarl hafþi jafnan micit fiolmenni með sér meþan hann truði illa konongom Með því at þa hofþo farit vinátto mál með þeim Haralldi konongi þa hafþi hann n eigi micla ſveit manna Griotgarðr gerþi þa nioſn til Haralldz konongs at eigi mndi i aɴat ſiɴe væɴa at fara at Jarli oc þegar a ſꜹmo nott fóro konongarnir Haralldr oc Erlingr iɴ eptir Þrandheimi oc hꜹfþo ſcip iiij oc liþ mikit ſigla m nottina víð ſtiornolios com þa Griotgarðr til motz við þa comv ofanverþa nótt a Ogló þar ſem Sigurðr Jarl var a veizlo lꜹgðo þar elld i hs oc breɴdo biɴ oc Jarl iɴi með ǫllo liþi ſino fóro brꜹt ardegis um morginin t eptir firðe oc ſva ſðr a Mǫri oc dvolþz þar lan-ga hrið Hacon ſonr Sigurþar Jarls var þa iɴ i þrandheimi oc ſprði þeꜱi tiþinde var þegar herhlꜹp micit vm allan þrandheim var þar a vatn dre-git hvert ſcip er herfǫrt var Eɴ er heʀ ſa com ſaman þa toco þeir til Jarls oc hofþingia yfir liþit Hacon ſon Sigurðar Jarls heldo þeir liþi því t eptir Þrandheime Eɴ er þetta ſpyria Gɴhilldar ſynir þa fara þeir ſuðr i Rꜹmsdal oc a Suɴmǫri hallda þa hvarir nioſnom til aɴara Sigurðr Jarl var drepinn ij vetrom eptir fall Haconar konongs Eyvindr ſcállda ſpillir ſegir ſva Hacon Jarl helt þrandheim með ſtyrc frænda ſiɴa iij vetr ſva at Guɴhilldar ſynir fengo engar tekior i þrandheimi með hann atti nockorar oʀostor við Guɴhilldar ſono Eɴ drapz marga menn fyrir þeꜱ getr Einaʀ Skala glam i velleklo er hann orti m Hacon Jarl Eɴ getr Einaʀ hverng Hacon Jarl hefndi fꜹðor ſins Eptir þetta fóro milli beɢia vinir oc báro ſættar orð milli þeira þvíat bndom leiddiz hernaðr oc ufriðr iɴ-an landz oc cmr ſva með raði rikra manna at ſætt var gǫʀ milli þeira Sva at Hacon Jarl ſcylldi hafa þvílict ríki i Þrandheimi ſem haf-þi Sigrðr Jarl faðir hans eɴ konongar ſcyldo hafa þvilict ríki ſem Hacon konongr hafþi haft fyrir þeim oc var þat þa bɴdit fllom trnaðe þa gerþiz krleicr micill með þeim Haconi Jarli oc Gunnhilldi oc ſtɴdom beittz þꜹ velrðom leið ſva fram aðra iij vetr ſat þa Hacon vm kyrt i ríki ſino Haralldr konongr ſat optaz a Hǫrðalandi oc Rogalandi oc ſva þeir fleire brðr þeir ſáto optlega i harðangri þat var a eino ſmre at hafſcip com af iſlandi er atto iſleɴzcir menn þat var hlaþit af varar felldom oc helldo þeir ſcipino til Harðangrs því at þeir ſprðo at þar var fiolmenni meſt fyrir Eɴ er menn com til cꜹpa við þa þa villdi engi cpa varar felldina þa feʀ ſtýri maðr a fnd Haralldz konongs þvíat honom var hann aðr malkɴigr oc ſegir honom til þessa vandræða konongr ſegir at hann mn coma til þeira oc hann gørir ſva Haralldr konongr var maðr lítillátr oc gleði maðr micill hann var þar comiɴ með ſcúto alſcipaða hann leít a var-ning þeira oc mælti við ſtyri maɴ villtu gefa mér eiɴ grafelldiɴ Giarna ſegir ſtýri maðr þótt fleire ſe þa tóc konongr eiɴ felldiɴ oc ſcicti ſiþan gecc hann ofan i ſcútona En aðr þeir rero i brot hafþi hveʀ hans maɴa felld keypt fám dǫgom ſiðaʀ com þar ſva mart manna þeira er hveʀ vilde feld cꜹpa at eigi fengo hálfir þeir er hafa vildo Siþan var hann callaðr Haralldr Grafelldr Hacon Jarl for eiɴ vetr til uplanda oc a nokora giſting oc lagþiz með kono eiɴi oc var ſ litillar ættar Eɴ þa er þaðan liþo ſtndir gecc ſ kona með barni eɴ er barn þat var alit var þat ſveiɴ oc var vatni ꜹſiɴ oc het Eiricr moðir-iɴ fltti ſveiniɴ til Haconar Jarls oc ſegir at hann var faðeriɴ Jarl lét ſveiniɴ pfæðaz með maɴi þeim er callaðr var Þorleifr hiɴ ſpa-ki hann bió up i meðaldal hann var rikr maðr oc ꜹðigr oc vin micill Jarls var Eiríkr bratt maɴ væɴ hinn friþaſti ſynom micill oc ſtercr ſnemma Jarl lét fátt vm til hans Hacon Jarl var oc allra manna friðaſtr ſynom ecki hár maðr væl ſtercr oc iþrotta maðr micill ſpacr at viti oc her maðr hiɴ meſti 9 Þat var a eino hꜹſti at Hacon Jarl for til planda eɴ er hann com t a Heiðmorc þa kømr þar i moti honom Tryɢvi konongr Olafs ſon oc Guðrøðr konongr Biarnarſon þar com oc Dala Guðbrandr þeir átto ſtefnolag með sér oc ſáto lengi a eínmæli enn þat com upp at hveʀ þeira ſcyldi vera vin aɴars oc ſciliaz ſiþan for hveʀ heim til síns ríkis þetta ſpyʀ Gɴhilldr oc ſynir hennar oc er þeim grunr á at þeir mne hafa gert land ráð nokor við konongana tala þꜹ optlega þetta ſin a milli Eɴ er vá-raði þa lyſa þeir Haralldr konongr oc Guðrøðr konongr bróðir hans at þeir mano fara um ſumarit i viking veſtr m haf eða i ꜹſtrveg ſem þeir váro vanir þa draga þeir liþ at sér oc hrinda ſcipom a vatn oc baz Eɴ er þeir drucko brotferðar ǫl ſitt þa voro dryckior miclar oc mart mælt við dryckiɴ þa com þar er mannja-fnaðr varþ oc þa var rǫtt vm kononga ſialfa Mælti maðr at Haralldr konongr væri framaſt þeira brðra at ǫllum lutum þvi reiðiz Guðrøðr mioc ſegir ſva at hann ſkal i engo hafa miɴa lt eɴ Haralldr ſegir oc at hann er búiɴ at þeir reyni þat var þa bratt hvartveɢi þeira rei-ðr ſva at hvaʀ bꜹð ꜹðrom til vígs oc hliopo til vapna Eɴ þeir er vitrir váro oc miðr drcnir ſtǫðvaðo þa oc liopo i milli fóro þa hvarir til ſcipa sinna enn engi var ván þa at þeir mætti allir ſaman fara ſig-ldi þa Guðrøðr ꜹſtr með landi en Haralldr ſtefndi til hafs t ſagði at hann mndi ſigla veſtr m haf enn er hann com út m eyiar þa ſtefndi hann ꜹ-ſtr með landi hafleið Guðrøðr konongr ſigldi þioðleið ꜹſtr til víkr oc ſva ꜹſtr yfir folldina þa ſendi hann tryɢva konongi orð at hann ſcyldi coma til motz við hann oc føri þeir baðir vm ſmarit i ꜹſtr veg at heria Tryggvi konongr toc þvi væl oc líkliga hann ſpurði at Guðrøðr hafþi lítit liþ for þa Tryggvi konongr a fund hans með eina ſkú-t þeir fɴz fyrir ꜹſtan Sótanes við veɢina eɴ er þeir gengo a mál ſtefno þa liópo at menn Guðrøðar oc drapo Tryggva konong oc xij menn með honom oc liɢr hann þar ſem n er callat Tryɢva hrr Haralldr konongr ſigldi mioc utleið hann ſtefndi iɴ i víkina oc com vm nott til Tuns bergs þa ſprði hann at Guðrøðr konongr var a veizlo þar ſcamt p a land foro þeir Haralldr konongr upp þaɴg com þar m nottina oc taca hs a þeim þeir Guðrøðr konongr ganga t varð þar ſcꜹmm viðr taca aðr Guðrøðr konongr fell oc mart manna með honom feʀ þa Haralldr konongr heim oc til fndar við Haralld Guðrøð konong bróðor ſiɴ leɢia þeir þa ndir ſic víkina alla Guðrǫðr konongr Biarnarſon hafþi sér fengit gott quanfang oc maclict þꜹ atto ſon er Haralldr het hann var ſendr til foſtrs p a gren land til Hróa ens hvíta lendz mannz Sonr Hróa var Hrani hiɴ viðforli váro þeir Haralldr mioc jafnaldrir oc fóstbrǫðr Eptir fall Guðrøðar fǫðor síns flyði Haralldr er callaþr var hiɴ grenſci fyrſt til planda oc með honom Hrani foſtri hans oc fair menn með þeim dvalþiz hann þar m hrið með frændum ſinom Eiríks ſynir leitoðo mioc eptir þeim monnom er i ſꜹcom váro bndnir við þa oc þeim ǫllom meſt er þeim var upreiſtar af von þat reðo Haralldi frændr hans oc vinir at hann færi or landi i brot Haralldr Grenſci fór þa ꜹ-ſtr til Sviþioðar oc leitaði sér ſcipanar oc at coma ſér i ſveit með þeim mǫnnom er i hernað fóro oc fa sér fiár Haralldr var hiɴ gerviligſti maðr Toſti het maðr i Sviþioð er eiɴ var rikaztr oc gǫfgaztr i þvi landi þeira er eigi bæri tígnar nafn hann var hiɴ meſti her maðr oc var lꜹngom i hernaði hann var callaðr Scavglar Toſti Haralldr Grenſci com sér þar i ſveit oc var með Toſta m ſmarit i vikingo oc virþiz Haralldr hveriom manni væl Haralldr var eptir m vetriɴ með Toſta Sigriðr het dottir Toſta ng oc frið oc ſvarcr micill hon var ſiþan gipt Eiríki Svia konongi enom ſigrſæla oc var þeira ſon Olafr Snſki er ſiþan var konongr i Sviþioð Eiríkr varð ſottdꜹðr at Upſǫlm x vetrom ſiþaʀ en Styrbirn fell Guɴhilldar ſynir buðo t liþi miclo or víkiɴi fara ſva norðr með landi oc hafa liþ oc ſcip or hverio fylki gera þat bert at þeir mano her þeim ſtefna norðr til þrandheims a hendr Haconi Jarli þessi tiðin-di ſpyʀ Jarl oc ſamnar her ſaman oc ræ-ðr til ſcipa eɴ er hann ſpyʀ til hers Gɴhilldar ſona hverſo mikiɴ þeir hafa þa heldr hann liþi ſino ſðr a møri oc heriar allt þar er hann for oc drap micit maɴ fólc oc þa ſeɴdi hann aptr þrǫnda her oc boanda liþit allt eɴ hann for her ſcildi m mri hvaratveɢio oc rꜹmsdal oc hafþi nioſnir alt fyrir ſuɴan ſtað m her Gɴhilldar ſona oc er hann ſpurði at þeir váro comnir i fiorðo oc biþo byriar at ſigla norðr m Stað þa ſigldi Hákon Jarl norþan fyrir Stað oc utleið ſva at eigi ſa af landi ſegl hans let ſva ganga hafleiðis ꜹ-ſtr með landi oc com fram i Danmorc ſigldi þa i ꜹſtrveg oc he-riaði þar m ſumarit Guɴhilldar ſynir heldo liþi ſino norðr til þrandheims oc dvǫlþz þar mioc lengi tóco þar ſcatta alla oc ſcyldir eɴ er aleið ſumarit ſettz þar eptir Sigurðr Sleva oc Guðrøðr eɴ Haralldr oc aðrir þeir brðr foro þa ꜹſtr i land oc leiðangrs liþ þat er farit hafþi m ſumarit Hacon Jarl for m hꜹſtit til Hælſingia landz oc ſetti þar p ſcip ſin for ſiþan landveg m hælſingia land oc jamtaland oc ſva ꜹſtan um kiol com ofan i þrandheim dreif þegar liþ til hans oc reð sér til ſcipa Eɴ er þat ſpyria Guɴhilldar ſynir þa ſtíga þeir a ſcip ſin oc halda t eptir firði eɴ Hacon Jarl feʀ t a Hlaðir oc ſat þar um vetriɴ Eɴ Gɴhilldar ſynir ſáto a mri oc veít-to hvarir ꜹðrom arásir oc drapz menn fyrir Hacon Jarl helt ríki ſino i Þrandheime oc var þar optaz a vetrom enn fór a ſmrom ſtundom ꜹſtr a Hæl-ſingialand oc tóc þar ſcip sín oc for í ꜹſtrveg oc heriaði þar a ſmrom enn ſtndom ſat hann i þrandheimi oc hafþi her úti oc helldz þa Guɴhilldar ſynir eigi fyrir norþan ſtað Haralldr Gráfell for a eino ſumri með her sinn norðr til Biarmalandz oc heriaði þar oc atti oʀosto micla við Biarma a vínobacka þar ha-fþi Haralldr konongr ſigr oc drap mart fólc heriaðe þa viða um landit oc feck ófa micit fe Þess getr Glmr Geiraſon Sigurðr konongr Sleva com til búſs klyps herſis hann var ſonr þorðar Horða Kara ſonar hann var ríkr maðr oc kynſtóʀ klyppr var þa eigi heima en Alof kona hans toc vel við konongi oc var þar veizla goð oc dryckior miclar Alof kona hans var Aſbiarnar dóttir ſyſtir Iarnſceɢia norþan af Yriom Hrei-ðaʀ var bróðir Aſbiarnar faðir Styrkars fǫðor Einars þambaſcelfis Konongr gecc um nottina til hvílo Alofar oc lá þar at vvilia hennar Siþan for konongr i brot eptir um hꜹſtit fóro þeir Haralldr oc Sigurðr bróðir hans p a Vǫrs oc ſtefndo þar þing við bøndr Eɴ a þingino veitto bøndr þeim atfor oc vildo drepa þa eɴ þeir comz undan oc fóro i brot ſiþan for Haralldr konongr i Harðangr en Sigurðr konongr for a Alreksſtaði eɴ er þat ſpyʀ Klyppr hersir þa heimtaz þeir ſaman frndr oc veita atferð konongi var hofþingi fyrir ferðiɴi Vemundr vǫlobriótr eɴ er þeir coma a bǫiɴ þa ganga þeir at konongi Klyppr lagþi konong með ſverþi i gognom oc varþ þat bani hans eɴ þegar i ſtað drap Erlingr Gamli Klypp Haralldr konongr Gráfelldr oc Guðrøðr konongr bróðir hans draga ſaman her miciɴ ꜹſtan or landi oc heldo liþi því norðr til þrándheims Eɴ er þat ſpyʀ Hacon Jarl þa ſamnaði hann liþi at ſer oc helt ſuðr a mri oc heriar þa var þar Griotgarðr fǫðor bróðir hans oc ſcyldi hafa landvǫrn af Gɴhilldar ſonom hann bꜹð her t svá ſem konongar hꜹfþo orð til ſent Hacon Jarl hellt til fndar við hann oc til bardaga þar fell Griotgarðr oc tveir jarlar með honom oc mart liþ aɴat þeꜱa getr Einaʀ Skalaglam Siþan ſigldi Hákon Jarl t til hafs oc ſva útleið ſuðr með landi hann com fram ſuðr i Danmǫrc for þa a fnd Haralldz Gormsſonar Dana konongs fær þar goðar viðtǫcor dvaldiz með honom vm vetriɴ þar var oc með Dana konongi maðr ſa er Haralldr hét hann var ſon Knútz Gormsſonar broþor ſonr Haralldz konongs hann var comiɴ or viking hafþi lengi heriat oc fengit þar óf lꜹſa fiár hann var callaðr gll Haralld hann þótti vel til comiɴ at vera konongr i Danmorc Haralldr konongr oc þeir bræðor helldo liþi ſino norðr til Þrandheims oc fengo þar enga motſtoðo toco þar ſkatt oc ſcyld oc allar konongs tekior oc léto bndr gialda ſtór giold þvíat konongar hofþo þa langa hrið lítit fe fengit or Þrandheimi er Hacon Jarl hafþi þar ſetit með fiolmenne miclo oc átti ufrið við kononga Vm hſtit fór Haralldr konongr ſuðr i land með þat liþ fleſt er þar atti hemile Eɴ Erlingr konongr ſat þar eptir með ſino liþe hann hafþi þa enn miclar krafir við bndr oc gerþi harþan rétt þeira en bǫndr kurroþo illa oc báro eigi vel ſcaða sinn Oc um vetriɴ ſꜹmnoðvz bøndr ſaman oc fá liþ micit ſtefna ſiþan at Erlingi konongi þar ſem hann var á veizlo oc halda við hann oʀosto fell Erlingr konongr þar oc micil ſveit manna með honom Þa er Gɴhilldar ſynir reðo fyrir Noregi gerþiz hallæri micit oc var þvi meira at ſem þeir hofþo lengr verit yfir lan-di en bøndr kendo þat konongom oc þat með at konongar váro fegiarnir oc varð harðr rettr bnda Sva com m ſiþir at náliga miſti landzfolkit viðarz corns oc fiſca A Halogalandi var ſva micill ſltr oc ſeyra at þar ox náliga ecki corn en ſniár lá þa a ǫllo landi at miðio ſmri oc b alt var innbundit at miðio ſmri Sva qvað Eyvindr ſcállda ſpillir hann com t oc dreif míoc Eyvindr orti drapo m alla um alla iſlendinga en þeir lꜹnoðo ſva at hveʀ bǫndi gaf honom ſcattpenning ſa ſtoð iij penninga ſilfrs vegna oc hvítr i ſcor Eɴ er ſilfrit com fram á Alþingi þa reðo menn þat af at fa ſmiða til at ſcíra ſilfrit ſiþan var goʀ af felldar dálkr Eɴ þar af var greítt ſmíðar cꜹpit þa ſtoð dalcriɴ L marca hann ſendo þeir Eyvindi Eɴ Eyvindr let hꜹɢva i ſndr dalkinn oc keypti sér b með þa com oc þar m vár við tver nocoʀ broddr af ſild Eyvindr ſcipaðe roðrar ferio hs corlom ſinom oc landz buum oc reri þaɴg til ſem ſildin var re-kin hann qvað Oc ſva vendiliga var pgengit alt lꜹſa fe hans at hann hafþi keypt til borðz ſér hann keypti ſilldina með boga ſcoti ſíno hann qvað Astriþr het kona ſ er att hafþi Tryɢvi konongr Oláfs ſon hon var dóttir Eirics Bioða ſcalla er bio a ofroſtoðm rics mannz eɴ eptir fall Tryggva þa flyði Aſtríðr a brot oc fór a lꜹnngo með lꜹſa fe þat er hon mátti með ſer hafa henne fyl–gði foſtrfaðir hennar ſa er Þorolfr Lú-ſar ſkeɢ hét hann ſcildiz aldregi við hana Eɴ aðrir trnaðar menn hennar foro a nioſn hvat ſpurðiz af vinom hennar eða hvar þeir fóro Aſtriðr gecc með barni Tryggva konongs hon let flytia ſic út i vatn eítt oc leyndiz þar i holma nockorum oc fáir menn með henni þar fǫdde hon barn þat var ſveiɴ Eɴ er hann var vatni ꜹſiɴ þa var hann callaðr Oláfr eptir fǫðor fꜹðor sinn þar leyndiz hon um ſumarit eɴ er nótt myrcþi oc dag tóc at ſcemma en veðr at kólna þa byriaðe Aſtríðr ferð ſina oc þórolfr með henni oc fátt manna fóro þeir eina með bygðum er þꜹ leynduz um nætr oc fuɴo enga menn þꜹ com fram eiɴ dag at qveldi til Eiríks a offroſtoðom fǫðor Aſtriðar þꜹ fóro leyniliga ſendi Aſtriðr menn til biarens at segia Eiríki en hann lét fylgia þeim i eina ſcemm oc ſetia þeim borð við enom beztom fongom en er þꜹ Aſtriðr hofðo þar dvaliz litla hriþ þa for brot foro-neyti hennar en hon var eptir oc ij þionſto konor með henne oc ſonr hennar Olá-fr þórólfr Lúsar ſceɢ oc þorgils ſon hans vi vetra gamall váro þar m vetriɴ Haralldr Grafell oc Guðrøðr bróðir hans fóro eptir drap Tryɢva Oláfs ſonar til ba þeira er Tryggvi hafþi átt en þa var Aſtriðr i brott oc ſpurðo þeir eigi til hennar Sa pate com fyrir þa at hon mundi vera með barni Tryɢva konongs fóro þeir m hꜹſtit norðr i land ſva ſem fyʀ er ritit Eɴ er þeir fɴo Gɴhilldi móðor sína ſǫgðo þeir alla atburði m þessi tiþende er þa hofþo gerz i for þeira hon ſpur-þi at vendiliga þar ſem var Aſtríðr þeir ſegia ſlican qvitt þar af ſem þeir hofþo heyrt eɴ fyr þa ſǫc at þat hꜹſt et ſama átto Guɴhilldar ſynir deilo við Hacon Jarl oc ſva um vetriɴ eptir ſem fyʀ er ritit varð þa engi eptir leitan hꜹfð m Astríði oc ſon hennar a þeim vetri Eptir um varit ſendi Gɴhilld niosnar menn til uplanda oc alt i vikina at nióſna um þat hvat m hag Aſtríðar mundi vera Eɴ er ſendi menn coma aptr þa kuɴo þeir þat hellz at ſegia Gɴhilldi at Astríðr mndi vera við feðr sínom Eiríki ſegia oc þess meiri vón at hon mun þar pfǫða ſon þeira Tryggva konongs þa gorir Gunnhilldr þegar ſendi menn oc byr þa vel at vápnom oc heſtom oc hafa þeir xxx manna oc var þar til foʀáða ríkr maðr vin Gunnhilldar er Hacon er nefndr hon bað þa fara a of-roſtaði til Eiríks oc hafa þaðan ſon Tryggva konongs oc fra Gunnhilldi þa fara ſendi menn alla leið ſina Enn er þeir attu ſcamma leið til offroſtaða þa verða varir við ferð þeira vinir Eiríks oc baro honom nióſn um ferð ſendi manna at qveldi dags Eɴ þegar m nóttina bio Eiríkr brot ferð Astríðar fecc henni goða leiðtoga oc ſeɴdi hana ꜹſtr til Sviþioðar a fund Haconar ens gamla vinar síns rícs mannz fóro þꜹ i brot er micit lifþi nætr þꜹ com at qveldi dags i herað er ſcn hét oc ſa þar bǫ mikiɴ oc fóro þaɴg til oc baðo ſer nætrviſtar þꜹ dl-þz oc hꜹfðo vand klæði Sa bondi er nefndr Biorn eitr kveiſa ꜹðigr maðr oc illr þegn hann rac þꜹ i brot fóro þꜹ um qveldit i aɴat þorp ſcamt þaðan er hét i vizcom þorſteinn het þar bondi ſa er þꜹ herbergði oc veitti þeim goðan forbeina m nottina ſváfo þꜹ i goðom mbnaði Hacon oc þeir menn Gunnhilldar com a opproſtaðe ſnema m morgin oc ſpyria at Aſtríði oc ſyni hennar Eiríkr ſegir at hon er ecki þar þeir Hacon raɴſocoðo bin oc dvolþz lengi m dagin oc fa nockora nioſn m ferð Astríðar riða þa ſꜹmo leið oc coma ſiðla m qveldit til Biarnar eitr kveiſo i Scn taca þar giſting þa ſpyʀ Hácon Biorn ef hann kyɴi honom nockot ſegia til Astríðar hann ſegir at þar com menn um daginn oc báðo giſtingar eɴ ec rac þꜹ brot oc mano þꜹ vera herbergð hér nokor i þorpino Verkmaðr Þorſteins for um qveldit or ſcogi oc com til Biarnar því at þat var a leið hans varþ hann vaʀ við at geſtir váro a þar eða hvert ǫrendi þeira var hann ſegir þorſteine bnda Eɴ er lifþi þriðingr nætr vacti þorſteinn upp geſti ſina bað þꜹ brot fara mælti ſtyɢliga Eɴ er þꜹ váro comin a veg út or garðinom þa ſegir þorſtein þeim at ſendimenn Gunnhilldar váro at Biarnar oc fóro at leita þeira þꜹ baðo þeim hialpar nokoʀar hann feck þeim leiðtoga oc viſt nockora fylgði ſa þeim fram a ſcogiɴ þar ſem var vatn noccot oc holmi einom reyre vaxiɴ þꜹ mátto vaða i holmaɴ t þar fálo þꜹ ſic i reyrnom Snimma dags reið Hacon fra Biarnar i bygðina oc hvar ſem hann com ſpurði hann eptir Astríð Eɴ er hann com til þorſteins þa ſpyrr hann ef þꜹ ſe þar comiɴ hann ſegir at þar væri menn nokorir oc fóro moti degi ꜹſtr a ſcóginn Hacon bað þorſtein fara með þeim er honom var leið kɴig eða leyni Þorſteinn for með þeim enn er hann com i ſcogiɴ viſáþi hann þeim þvert fra þvi ſem Astríðr var fóro þeir þaɴ dag allan at leita oc fɴo þa eigi fara aptr ſiþan oc ſe-gia Gunnhilldi ſin rende Aſtríðr oc hennar foroneyti fóro Leið ſina com fram i Sviþioð til Haconar gamla Dval-þiz Astríðr þar oc ſonr hennar Olafr Lan-ga hrið i goðom fagnaðe Guɴhilld kononga móðir ſpyrr at Astríðr oc Olafr ſonr hennar ero i Sviavelldi þa ſendi hon eɴ Hacon oc gott foroneyti með honom ꜹſtr til Eiríks Sviakonongs með goðar giafar oc vinatto mal var þar við ſendi mǫnnom vel tekit váro þeir þar i goðo yfirLæti Siþan beʀ Hacon p fyrir konongi rende ſin ſegir at Gunnhilldr hafþi til þeꜱ orð ſend at konongr ſcyldi ſtyrct fá hann ſva at hann hafi við sér Olaf Tryggva ſon til Noregs vill Gɴhilldr fóſtra hann konongr fær honom menn oc riða þeir a fnd Haconar gamla byðr Hacon Olafi at fara við ſer með vinsamligom orðom morgom Hacon gamli ſvarar væl oc ſegir at moðir hans ſcal raða ferð hans eɴ aſtríðr vill fyrir engan mn at ſveiɴiɴ fari fara ſendimenn i brot oc ſegia ſva buit Eiríki konongi Siþan buaz ſendimenn at fara heim biðia eɴ konong at fa sér ſtyrc noc-korn at hafa ſveiniɴ brot hvárt ſem Hákon gamli vill eða eigi fær konongr þeim en ſveit manna coma ſendimenn til Haconar gamla oc krefia þa at ſveiɴ fari við þeim enn þvi var ſeint tekit þa hafa þeir frami micil mæli oc hei-ta afar coſtom oc láta reiðoliga þa leypr framme þræll eiɴ er Brſti er nefndr oc vill Lióſta Hacon oc coma þeim nꜹðoliga i brot obarðir af þrælinom fara ſiþan heim til Noregs oc ſegia ſina ferð Guɴhilldi oc ſva at þeir hafa ſét Olaf Tryɢva ſon Sigurðr het broðir Asſtríðar ſon Eiríks Bioða Scalla hann hafþi þa lengi verit af landi a brot oc verit ꜹſtr i Garðaríki með Valdimar konongi hafþi Sigurðr þar metnað mikiɴ fyſiz Aſtríðr at fara þaɴg til Sigurðar bróðor síns fecc Hacon gamli henni gott foroneyti oc ǫll goð fꜹng for hon með cꜹpmǫnnom nockorom þa hafþi hon verit ij vetr með Haconi gamla Olafr var þa iij vetr Eɴ er þꜹ heldo ꜹſtr i haf þa com at þeim vikin-gar þat váro eiſtr hertóco þar bæþi menn oc fe eɴ drapo ſma eɴ ſmom ſcipto þeir með sér til an-ðar þar ſcildiz Oláfr við moðor sína oc tóc við honom Klerkón eiſtneſcr maðr oc þeim þorolfe oc þorgilſe Cler-kon þotti þórolfr gamall til þræls þotti oc eigi forverc i honom oc drap hann en hafþe ſveinana með ſer oc ſeldi þeim manni er Klerkr het oc tóc fyrir hafr eiɴ væl goðan hiɴ iij maðr keypti Oláfr oc gaf fyrir veſl gott eða ſlagning ſa het Réas kona hans het Rékon en ſonr þeira Rekóni þar var Oláfr lengi oc vel halldiɴ oc ɴi boandi honom micit Oláfr var vi vetr a Eiſtlandi i þeꜱaʀi utlegð Sigurþr Eiríks ſon com til Eiſtlandz i ſeɴdiferð Valdimars konongs af Hólmgarði oc ſcyllde hann heimta þar i landi ſcatta konongs for Sigurðr rikliga með marga menn oc fé micit hann ſá a torgi ſvein friðan mioc Oc ſcildi at ſa mundi þar utlendr oc ſpyrr hann at nafni oc ætt ſiɴi hann nefndi ſic Olaf eɴ Tryɢva Oláfs ſon foþor sinn enn móðor ſina Aſtriði dóttor Eiríks bioða ſcalla Þa kaɴaðiz Sigurðr við at ſveiɴiɴ var ſyſtr ſonr hans Þa ſpurði Sigurðr ſveiɴinn hvi hann væri þar comiɴ Oláfr ſagði honom alla atburði m ſitt mál Sigurðr bað hann fylgia sér til Reas boan-da Eɴ er hann com þar þa keypti hann ſveinana báða Olaf oc þorgils oc hafþi með sér til Holmgarðs oc lét eigi upvíſt m ætt Oláfs eɴ hellt hann vel Oláfr Tryggva ſon var ſtaddr eiɴ dag a torgi var þar fiolmenne micit þar kendi hann Klercón er drepit hafþi foſtra hans Þórolf Lusar ſcegg Oláfr hafþi lítla øxi i hendi oc ſetti i hꜹfot Klercón ſva at ſtoð i heila niðri tóc þegar a hlp heim til herbergis oc ſegir Sigurði frænda sínum en Sigurðr com Oláfi þegar i herbergi drotningar oc ſegir henne tiðende hon het Allogia bað Sigurðr hana hialpa ſveininom hon ſvarar oc leit a ſveiniɴ ſegir at eigi ma drepa ſva friðan ſvein bað calla menn til sín með alvæpni I Hólmgarði var ſva micil frið hælgi at þat voro lꜹg at drepa ſcyldi hvern er maɴ drap odǫmdan þeyſtiz allr lyðr eptir ſiþ þeira at lǫgom oc leitaðe eptir ſveininom hvar hann var comiɴ þa var ſagt at hann var i garði Drotningar oc þar heʀ mannz alvapnaðr var þa ſagt kononge gecc hann þa til með ſino liþe oc vildi eigi at þeir berðiz com hann þa griþom a oc þvi næſt ſǽttom Dmdi konongr btr en Drotning helt giolldom upp ſiþan var Oláfr með Drotningo oc var hon allkær til hans þat váro Lǫg i Garðaríki at þar ſcylldo eigi vera konong bornir menn nema at konongs raði þa ſegir Sigurðr drotningo hverrar ættar Oláfr var eða fyrir hveria ſoc hann var þar comiɴ at hann mát-ti ecki vera i ſino lande fyrir ufri-ðe bað hana þetta ræða við konong hon gerþi ſva bað konong hiálpa við konongs ſyni þessom ſva harðlega ſem hann var leikiɴ oc com ſva fortǫlor hennar at konongr játti henne þesso toc þa Oláf i ſitt valld oc helt hann vegliga ſva ſem konongs ſøni byriaðe at vera haldiɴ Oláfr var ix vetra er hann com i Garða ríki en dvalþiz þar með Valdimar konongi aþra ix vetr Oláfr var allra manna friðaſtr oc meſtr ſterkaſtr oc m fram alla menn at iþróttum þa er fra er ſagt af norð mǫnnom Hacon Jarl Sigurðarſon var með Haralldi Gormsſyni Dana konongi m vetrinn eptir er hann hafþi flyit Noreg fyrir Guɴhilldar ſonom Hacon hafþi ſva ſtorar ahyɢior m vetriɴ at hann lagþiz i reckio oc hafþi andvǫcor miclar át oc dracc þat eino er hann mátti hallda við ſtyrc sinn þa ſendi hann menn ſina leyniliga norðr i þrandheim til vina ſinna oc lagði ráð fyrir þa at þeir ſcylldo drepa Erling konong ef þeir mætti við comaz ſagði at hann mndi aptr hverfa til rikis ſins þa er ſmraði þaɴ vetr drapo þrndir Erling ſem fyʀ er ritat Með Hacon oc Gll haraldi var kær vinátta bar Haralldr fyrir Hacon raðagerþir ſinar ſegir Haralldr at hann villdi þa ſetiaz at landi oc vera eigi lengr a herſcipom ſprði hann Hacon hvat hann hygþe hvart Haralldr konongr mndi vilia ſcipta ríki við hann ef hann krefþi þat hyɢ ec ſegir Hacon at Danakonongr mn engra varna þér rettinda Eɴ þo veizt þa gʀ þetta mál ef þ rǫðir fyrir konongi vetti ec at þ fáir eigi rikit ef þ krefr eigi Brátt eptir þessa rðo talaðe Gull Haralldr við Haralld konong ſva at nær váro margir rikis menn beɢia vinir crafþi þa Gull haralldr Haralld konong at hann ſcipti ríki við hann i hælminga Sva ſem burðir hans váro til oc ætt þar i Danavelldi við þetta akall varð Haralldr konongr reiðr mioc ſegir at engi maðr krefþi þess Gorm konong fǫðor hans at hann ſcyldi geraz hálf konongr i Dana velldi eigi heldr hans fǫðor Horða Knút eða Sigrð orm i ꜹga eða Ragnar Loðbrok Gorði ſic þa ſvo óðan at eigi mátti við hann mæla Gll Haralldr ndi þa miclo veʀ en aðr hann hafþi þa eigi ríki heldr enn fyʀ eɴ reiðe konongs com hann þa til Haconar vinar ſins oc kærði ſin vandræði fyrir honom oc bað hann heilla raða ef til væri þꜹ er hann mætti ríki ná ſagþi at hann hafþi þat hellz hgſat at ſǫkia ríki með ſtyrc oc vápnom Hacon bað hann þat fyrir engom manni mæla ſva at ſpurðiz ſagði hann liɢr þar lif yðart við hugſa þetta með ſialfom þér til hvers þ mnt fæʀ verþa þarf til ſlicra ſtoʀæ-ða at maðr ſe diarfr oc vruɢr ſpara hvarki til goða lti ne illa at þa megi framganga þat er p er tekit En hitt er -frt at hefia p ſtor ráð oc leɢia niðr ſiþan með uſæmd Gull haralldr ſvarar Sva ſcal ec þetta upp taca til callit at eigi ſcal ec mínar hendr tilſpara at drepa konong ſiálfan ef ec kem i fǫri með því er hann vill ſynia mér þeꜱ rikis er ec á at hafa at rétto ſcilia þeir þa røþo ſina Haralldr konongr geck þa til fundar við Hacon oc taca þeir tal ſitt ſegir konongr Jarli hvat akall gull haralldr hefir haft við hann til rikis oc ſvor þꜹ er hann veítti ſegir ſva at hann vill fyrir engan mn minka ríki ſitt Eɴ ef Gull haralldr vill nockot halda a þesso tilcalli þa er mér Litit fyrir at láta drepa hann því at ec tri honom illa ef hann vill eigi af þesso lata Jarl ſvarar þat hyɢ ec at Haralldr hafi ſva frem-mi þetta upqveþit at hann mn eigi þetta láta niðrfalla er mér þeꜱ von ef hann reisir friþ her i landi at honom verþi gott til liþs oc meſt fyrir ſakir vinſælda foðor hans en þat er yðr hin meſta uføra at drepa frænda yðarn því at allir menn mno hann calla ſaclꜹſan at ſva búno Eigi vil ec oc þat mitt rað calla at þ gerir þic miɴa konong eɴ faðir þiɴ var Gormr jóc hann oc mioc ſitt ríki eɴ minkaði i engan ſtað þa ſegir konongr hvert er þa þitt rað Hacon ſcal ec eigi miðla ríki oc raða eigi af hendi mér þeɴa uɢ Við ſcolom fiɴaz nockorum dogom ſiðaʀ ſegir Hacon Jarl vil ec hugſa aðr þetta vandamal oc veita nokorn orſkurð gecc þa konongr i brot oc allir hans menn Hacon Jarl hafþi n af nyio enar meſto ahyɢior oc raðagerðir oc let fa menn vera i hſino hia sér fám dogom ſiþaʀ com Haralldr til Jarls oc taca þeir þa tal ſpyrr konongr ef Jarl hafi hgſat þa rǫðo er þeir com a fyʀa dags þar hefi ec ſegir Jarl vacat vm dag oc nott ſiþan oc fiɴz mér þat hellzt rað at þ hafir oc ſtyrir ríki því ǫllo er þ toc eptir fǫðor þiɴ eɴ fa Haralldi fræɴda þinom i hendr aɴat konongs ríki þat er hann megi ſǫmdar maðr af verþa hvert er þat ríki ſegir konongr er ec ma heimilliga fa Haralldi ef ec hefi ſcert Danaveldi Jarl ſegir þat er Noregr konongar þeir er þar ero ero illir ǫllo Landzfolki vill hverr maðr þeim illt ſem vert er konongr ſegir Noregr er Land micit oc hart fólc oc er ilt at ſǫkia við utleɴdan her gafz oꜱ ſva þa er Hacon varði landit léto vér liþ micit eɴ varþ engi ſigr uɴiɴ þa ſegir Jarl lꜹn-go viꜱa ec þat at þér hꜹfþut opt veitt ſtyrc Guɴhilldar ſonom Eɴ þeir hafa yðr þo engo lꜹnat nema illo ver ſkolom comaz miclo lettligaʀ at Noregi eɴ beriaz til með allan Danaher Seɴt boð Haralldi þinom bioð honom at taka af þer land oc læn þat ſem þér hafþt fyʀ hér i Danmǫrc ſtefn honom a þiɴ fnd N ma Gullharalldr þa litla ſtnd afla rí-kis i Noregi af Haralldi konongi Grafelld konongr ſvarar at þetta mun callat illt verc at svíkia ſiɴ þat mano Danir calla ſegir Jarl at betra er þat ſcipti at drepa viking noʀønan helldr eɴ bróðor ſon danſkan tala þeir n her m langa hriþ þar til er þetta ſemzc með þeim Gullharalldr com eɴ til tals við Hacon ſegir Jarl honom at hann hefir n fylgt hans málom Sva at meiri vón er at n mni konongs ríki liɢia lꜹſt fyrir honom i Noregi ſcolo vit þa ſegir hann hallda felag ſcap ocrom mvn ec þa mega veita þér micit trꜹſt i Noregi talar Jarl þetta fyrir Gullharalld þar til er hann lætr sér þetta væl líka ſiþan tala þeir optliga allir konongr oc Jarl oc Gullharalldr Siþan ſende Danakonongr menn ſina norðr i Noreg a fnd Haralldz Grafelldz var ſ ferð biɴ allvegliga fengo þeir þar goðar viðtǫcor oc fuɴo Haralld konong ſegia honom þꜹ tiþinde at Hacon Jarl er i Danmǫrc oc liɢr banvæɴ oc nær ǫrviti oc þꜹ ǫɴor tiþende at Haralldr Danakonongr bꜹð til ſin Haralldi Grafelld foſtr ſyni sínom oc taca þar af sér veizlor ſva ſem þeir brðr hꜹfþo fyʀ haft þar i Danmǫrc oc bað Haralld coma til ſin oc fiɴa ſic a Iotlandi Haralldr Grafelld bar þetta mal fyrir Guɴhilldi oc aðra vini ſina lꜹgðo menn þar all misjafnt til ſmum þotti þessi for ei trlig ſva ſem þar var mǫnnom fyrir ſci-pat hinir váro fleyri er fyſto at fara ſcyldi þvíat þa var ſva micill ſull-tr i Noregi at konongar fengo varlliga føtt liþ ſitt þa fecc fiorðriɴ þat nafn er konongar ſáto optaz at hann het Harðangr árferð var i Danmǫrc at nokoʀi hlíto hugðuz menn þa þar mundo fꜹng fá ef Haralldr konongr fengi þar lęn oc yfir ſócn varþ þat raþit aðr ſendimenn fóro i brot at Haralldr konongr mundi coma til Danmerkr vm ſumarit a fnd Danakonongs oc taka af honom þenna coſt ſem bꜹð Haralldr konongr Haralldr Grafelldr for um ſumarit til Danmerkr oc hafþe iij langſcip þar ſtyrði eino Arinbiorn hersir or fiorðum Haralldr konongr ſigldi t or vikiɴe oc til Limafiarðar oc lagþiz þar at hálſe var honom ſagt at Danakonongr mndi þar coma bratt Eɴ er þetta frá Gull haralldr þa helldr hann þaɴug með ix ſcipom hann hafþe aðr bit liþ þat at fara i viking Hákon Jarl hafþi þa oc bit ſitt liþ oc ætlaði oc i viking hafþi hann xij ſcip oc ǫll ſtór enn er GullHaralldr var brot fariɴ þa ſegir Hacon Jarl konongi n veit ec eigi nema vér roim leiðangriɴ oc gialdim leiðvítit N mun GullHaralldr drepa Haralld Grafelld ſiþan mun hann taka konongdom i Noregi ætlar þ þaɴ þér þa tryɢvan ef þ fær honom ſvo miciɴ ſtyrc enn hann mælti þat i vetr fyrir mér at hann mundi drepa þic ef hann qvæmiz i føri n mun ec viɴa Noreg undir þic oc drepa Gull Haralld ef þ vill þvi heita mer at ec ſcyla ꜹðvelliga ſættaz við yðr fyrir þat vil ec þa geraz yðaʀ Jarl oc binda þat ſvardogom oc vinna Noreg undir yðr með yðrom ſtyrc halda þa ſiþan landino ndir yðart ríki oc gialda yðr ſcatta oc ert þa meiri konongr eɴ þiɴ faðir ef þu ræðr ij þioðlondom þetta ſemz með þeim konongi oc Jarli feʀ þa Hacon með liþi ſino at leita GullHaralldz Gull Haralldr com til háls i Limafirði bꜹð hann þegar Haralldi Gráfelld til oʀosto fylcþi liþi ſino enn aðr fylkingar gengi ſaman þa eɢiar Haralldr Grafelld hart liþ ſitt oc bað þa bregða ſverþom hlióp þegar fram i ǫndverþa fyl-king oc hió til beɢia handa Sva ſegir Glmr Geiraſon i gráfelldar drapo Þar fell Haralldr konongr Grafelldr Sva ſegir Gl-mr Geira ſon Þar fell fleſt lið Haralldz konongs með honom þar fell Arinbiorn hersir þa var liþit fra falli Haconar Aþalſteins foſtra xv vetr enn fra falli Sigurðar Hlaða Jarls xiij vetr Sva ſegir Ari preſtr Þorgils ſon at Hacon Jarl veri xiij vetr i fra foðor leifð ſinni i þrandheimi aðr Haralldr Grafelldr fell eɴ vi vetr ena ſiþorſto er Haralldr Grafelldr lifþe ſegir Ari at Guɴhilldar ſynir oc Hacon borðuz oc ſtcko ymsir or Lande Hacon Jarl oc GullHaralldr fɴdz lítlo ſiþaʀ eɴ Haralldr Grafelld fell leɢr þa Hákon Jarl til oʀosto við GullHaralld fær Hacon þar ſigr en Haralldr var handtekiɴ oc lét Hacon hann feſta a gálga Siþan for Hacon Jarl a fund Danakonongs oc ſættiz við hann ꜹðvelliga m drap Gull Haralldz freɴ-da hans Siþan biþr Haralldr konongr her ut m alt ſitt ríki oc for með dc ſcipa þar var þa með honom Hacon Jarl oc Haralldr grenſki ſonr Guðrðar konongs oc mart aɴarra rikis manna þeira er flyit hǫfðo oðol ſin fyrir Guɴhilldar ſonom Helt Danakonongr her ſinom ſɴan i víkina oc gecc Lanz folc allt undir hann eɴ er hann com til Tnsbergs þa dreif til hans micit fiolmenne oc fecc Haralldr konongr liþ þat allt i hendr Haconi Jarli er til hans hafþe comit i Noregi oc gaf honom til foʀaða rogaland oc Horðaland Sogn firða fylki Suɴmøri oc rꜹmsdal oc norðmøri þessi vii fylki gaf Haralldr konongr Háconi Jarli til foʀaða með þvilíkom formála ſem Haralldr hiɴ Hárfagri gaf ſonom ſinom nema þat ſcildi at Hacon ſcylde ei-gnaz þar oc ſva i þrandheimi ǫll konongs bú oc ſcyldir hann ſcylde oc hafa konongs fe ſem hann þyrpti ef herr væri i landi Haralldr konongr gaf Haralldi grenſka vinglmorc Veſtfolld oc agðir til Liðandis nes oc konongs nafn oc let hann þar hafa ríki með ǫllo ſlíko ſem at forno hꜹfþo haft frændr hans oc Haralldr hiɴ Hárfagri gaf ſonom ſinom Haralldr grenſki var þa xviii vetra oc varð ſiþan frøgr maðr feʀ þa Haralldr Danakonongr heim með allan danaher Hacon Jarl for með liþe ſino nor-ðr með landi Eɴ er Guɴhilldr oc ſynir hennar ſpurðo þessi tiþinde þa ſamna þꜹ her oc varð þeim illt til liþs toco þa eɴ et ſama rað ſem fyʀ Sigla veſtr m haf með þat liþ er honom vill fylgia fara fyrſt til Orcneyia oc dvǫlþz þar m hríþ þar váro aðr Jarlar ſynir Þorfiɴz Hꜹ-ſa klifs Lꜹðver oc Arnviðr Liótr oc ſkuli Hacon Jarl Lagþi þar Land alt ndir ſic oc ſat þaɴ vetr i þrándheimi Þeꜱ getr Einaʀ ſcalaglám i velleklo Hacon Jarl er hann for ſuɴan með lande m ſumarit oc Landzfolcit gecc ndir hann þa bꜹð hann þat um ríki ſitt alt at menn ſcyldo halda p hofom oc bló-tm oc var ſva gert Sva ſegir i Velleklo Hiɴ fyrſta vetr er Hacon reð fyrir landi þa gecc ſilld p m allt land oc aðr m hſtit hafþi corn vaxit hvar ſem ſáit hafþi verit Eɴ m várit ꜹfloðo menn sér frækorna ſva at fleſtir bndr ſero jarðir ſínar oc varð þat bratt árvænt Ragnfroðr konongr ſonr Gunnhilldar oc Guðrðr aɴaʀ ſonr Gunnhilldar þeir ij voro þa a lífi ſona Eiríks oc Gunnhilldar ſva ſegir Glmr Geira ſon i graf drapo Ragnfrøðr byriaðe ferð ſina um várit þa er hann hafþi i vetr verit i Orcneyiom helt hann þa veſtan til Noregs oc hafþi frítt liþ oc ſcip ſtór Eɴ er hann com i Noreg þa ſprði hann at Hacon Jarl var i Þrandheimi helt Ragnfrøðr þa norðr m Stað oc heriaðe m Sɴ møri Eɴ ſmt fólc gecc undir hann ſem opt verþr þa er herfloccar ganga yfir land at þeir er fyrir ero leita ſer hialpar hveʀ þaɴg ſem vænſt þickir Hacon Jarl ſpurði þessi tiþende at ufriþr var ſuðr m møri Reð Jarl þa til ſcipa oc let ſcera p herr byzc ſem hvatligaz oc hellt t eptir fyrðe varð honom gott til liþs varð fundr þeira Ragnfrøðar oc Haconar Jarls a Sɴmori norþarliga hellt Hacon þegar til oʀosto hann hafþi lið meira oc ſcip ſmæri Oʀosta varð hǫrð oc vetti Haconi þyngra þeir borðz m ſtafna ſem þar var ſiþr til Strꜹmr var i ſundino oc hof ꜹll ſcipin ſaman iɴ at landino Jarl Let oc hamla at landino þar er honom þótti bezt til pgꜹngo Eɴ er ſcipin kendo niðr þa gecc Jarl oc alt lið hans af ſci-pom oc drogo p ſva at uvinir þeira ſcyldo eigi mega útpdraga Siþan fylcti Jarl á vellinom oc eɢiaðe Ragnfrøð til pgongo þeir Ragnfrøðr lꜹgðo utan at oc ſctz á Langa hrið vildi Ragnfrøðr eigi a land ganga oc ſcildz at ſva bno helt Ragnfrøðr ſino liþe ſuðr um Stað þvíat hann ottaðiz Landheʀ ef drifi til Haconar Jarls Eɴ Jarl lagði fyrir þvi eigi optaʀ til oʀosto at honom þotti borða mnr ofmicill for hann þa m hꜹſtit norðr til Þrandheims oc var þar m vetriɴ eɴ Ragnfrøðr konongr hafþi þa allt fyrir ſuɴan Stað firðafylki Sogn Horðaland rogaland hafþi hann fiolmenne micit um vetriɴ Oc er varaðe bꜹð hann leiðangri út oc fecc lið micit for hann þa um ꜹll þꜹ fylki at afla sér liþs oc ſcipa oc aɴara fanga þeira er hann þrpti Hacon Jarl bꜹð liþe t þa er váraðe alt norðr or landi hann hafði micit lið af Halogalandi oc Nꜹmodali Sva at allt fra byrðo til Staðs hafþi hann liþ af ǫllom ſiálondom honom drozc heʀ m ǫll þrønda lꜹg Sva m Rꜹmsdal Sva er atqveþit at hann hafþi her af iiij folclꜹndom honom fylgðo vij Jarlar oc hofðo þeir allir ſaman ogrynne liþs Sva ſegir i velleklo Hacon Jarl helt liþe þeꜱo ǫllo ſuðr m ſtað þa ſpurði hann at Ragnfrøðr konongr með her sinn veri fariɴ iɴ i Sogn ſneri þa þaɴg ſino liþe oc varð þar fundr þeira Ragnfrøðar Lagðe Jarl ſcipom ſinom at Lande oc haſlaðe voll Ragnfrøði kononge oc toc oʀosto ſtað Sva ſegir i velleklo þar varð allmicil oʀosta hafþe Hacon Jarl Liþ miclo meira oc fecc ſigr þetta var a þinganeſi þar er møtiz Sogn oc Horðaland Ragnfrøðr konongr flyði til ſcipa Siɴa eɴ þar fell af liþe hans ccc manna Sva ſegir i velleklo Eptir oʀosto þessa flyðe Ragnfrøðr konongr or Noregi eɴ Hacon Jarl friðaþe land oc let fara aptr norðr her þaɴ hiɴ micla er honom hafþe fylgt m ſumarit eɴ hann dvalþiz þar um hꜹſtit oc m vetriɴ Hacon Jarl gecc at eiga kono þa er hét Þora dóttir Scaga Scopta ſonar riks maɴz Þora var allra qveɴa friþuzt Þeira ſynir váro Sveiɴ oc Hemingr Bergliot het dóttir þeira er ſiþan atti Einaʀ þambaſcelfir Hacon Jarl var qveɴa maðr micill oc atti morg born Ragnhildr het dóttir hans hana gipti hann Scopta Scagaſon bróðor Þoro Jarl ɴi Þoro ſva micit at hann gerþi ſer ſva miclo kæʀi en aðra menn frændr þoro oc var þo Skopti mágr hans meſt metiɴ af ǫllom frændom hennar Jarl veitti hanom ſtórar veizlor a mri eɴ hvert ſiɴ er þeir váro i leiðangri þa ſcyldi Skopti leɢia ſcip ſitt næſt ſcipi Jarls en ꜹngum ſcyldi þat hlyða at leɢia ſcip milli ſcipa þeira Þat var a eino ſumri er Hacon Jarl hafþe leiðangr úti þa ſtyrði þeir ſcipe með honom Þorleifr Spaki Eiríkr var oc þar i for var hann þa x vetra eða xi eɴ er þeir lꜹgðo til hafnar a qveldom þa let Eiríkr ſer eigi lika aɴat eɴ þeir legði til lægis næſt ſcipe Jarls Enn er þeir com ſuðr a møre þa com þar Scopti mágr Jarls með langſcip vel ſcipat Eɴ er þeir róa at flotanom þa callar Scopti at þorleifr ſcyli ryma hofnina fyrir honom oc leɢia or Lægino Eiríkr ſvarar ſciott bað Scopta leɢia i aɴat lægi þetta heyrði Hacon Jarl at Eiríkr ſonr hans þottiz n ſva ríkr at hann vill eigi vegia fyrir Skopta callar Jarl þegar bað þa leɢia or lægino ſegir at þeim mundi aɴaʀ vera veʀi ſegir at þeir mundo vera barðir Eɴ er Þorleifr heyrði þetta het hann a menn ſina oc bað leɢia ſcipit or teingſlom oc ſva var gert lagði þa Scopti i lægit þat ſem hann var vanr at hafa næſt ſcipi Jarls Scopti ſcylde ſegia ti–þende ǫll Jarli þa er þeir váro baðir ſamt eɴ jarl ſagðe Scopta tiðende ef hann ſpurði fyrr hann var callaðr tiþenda Scopti Um vetriɴ eptir var Eiríkr með Þorleifi foſtra ſinom Eɴ um varit ſnimma fecc Eiríkr ſer manna ſveit Þórleifr gaf honom ſcto xv ſesſo með ǫllom reiða tiolldom oc viſtom hellt Eiríkr þa t eptir firðe oc ſiþan ſuðr a møri Tiþenda ſcopti for með xv ſesſo ſcipaða millom búa sinna enn Eiríkr leɢr til motz við hann oc til bardaga þar fell Scopti eɴ Eiríkr gaf grið þeim mǫnnom er þá ſto-ðo p Sva ſegir Eyiolfr Daða ſcálld i banda drapo Siþan ſiglde Eiríkr ſuðr með landi oc com fram i Danmorc for þa a fund Haralldz konongs Gormsſonar oc var þar með honom m vetriɴ Eɴ eptir um várit ſendi Danakonongr Eirík norðr i Noreg oc gaf honom jarldom oc þar með vingl mǫrc oc Rꜹma ríki til yfir ſocnar með þeima hætti ſem fyʀ hꜹfþo þar haft ſcat konongar Sva ſegir Eyjólfr Dadaſcálld Eiríkr var ſiþan hofþingi micill Oláfr Tryggva ſon var þeꜱar hriðir allar i gar-ðaríki oc hafþi þar et meſta yfir lát af Valdimar konongi oc kærlici af Drotningo Valdimar konongr ſetti hann hofþingia yfir herliþ þat er hann ſeɴdi til at veria landit Átti Oláfr þar nokorar oʀostor oc varð herſtiornin vel i hendi héllt hann þa ſiálfr ſveit micla hermanna með ſinom coſtnaðe þeim er konongr veitti honom Oláfr var ꜹʀ maðr við ſina menn varð hann af því vinſæll Eɴ varð þat ſem optliga kann verþa þar er tlendir menn hefiaz til rikis eða til ſvo micillar frǫgðar at þat verþe mfram iɴlennzca menn at margir ꜹfndoþo þat hverſo kæʀ hann var konongi oc eigi ſiþr Drotningo mælto menn þat fyrir konongi at hann ſcyldi varaz at gera Oláf eigi ofſtóran fyrir því at ſlícr maðr er þér hættaztr ef hann vill ſic til þeꜱ liá at gera yðr mein eða yðro ríki er ſva er buiɴ at atgervi oc vinſæld ſem hann er vitom vér oc eigi hvat þꜹ drotning tala jafnan Þat er ſiþr mikill hiɴa ríko kononga at drotning ſcyldi eiga hálfa hirðina oc halda með ſinom coſtnaði oc hafa þar til ſcatta oc ſcyldir ſva ſem þyrpti var þar oc ſva með Valldimar konongi at Drotning hafþi eigi miɴi hirð eɴ konongr oc keptz þꜹ mioc m agætis menn vildi hvartveɢia til ſin hafa N gerðiz ſva at konongr feſti trnað a ſlicar ræðor ſem mælt var fyrir honom oc gerþiz hann nokot fár oc ſtyɢr til Oláfs Eɴ er Oláfr faɴ þat þa ſegir hann drotningo oc þat með at hann fyſtiz at fara i norðrlꜹnd oc ſegir at frændr hans hafa þar fyʀ ríki haft oc honom þickir likaz at þar mane þroſci hans meſtr verþa Drotning biþr hann væl fara ſegir at hann mani þar gofgr þickia ſem hann væri ſiþan byr Oláfr ferð ſina oc geck a ſcip oc hellt ſva t i hafit i eyſtra ſalt Eɴ er hann ſigldi ꜹſtan þa com hann við borgundar hólm oc veitti þar prás oc heriaðe en landz menn ſótto ofan oc heldo oʀosto við hann oc fecc Oláfr ſigr oc herfang micit Oláfr la við Borgundar hólm oc fengo þar veðr hvaſt oc ſtorm ſia-var oc mego þeir þar eigi við feſtaz oc ſigla þaðan ſuðr undir Vindland oc fa þar hofn goða fara þar allt með friþe oc dvoldz þar um hrið Buurizláfr hét konongr i vindlandi hans dtr voro þær Geira Guɴhildr oc Azſtriðr Geira konongs dóttir hafþi þar vald oc ríki ſem þeir Oláfr komo at landi Dixin er ſa maðr nefndr er meſt foʀáð hafþe með Geiro Drotningo Eɴ er þꜹ hafþo ſprt at þar váro við land comnir ukuɴir menn þeir er tíguliga leto yfir sér oc þeir fóro þar með friðe þa for Dixin a fund þeira með orðſending drotningar Geiro þa at hon vill bioða þeim monnom til vetrviſtar er þar váro comnir því at þa var mioc liþit a ſmarit en veðrátta hǫrð oc ſtormar miclir Eɴ er Dixin com þar þa varð hann bratt þeꜱ vaʀ at þar reð fyrir ágætr maðr bæði at ætt oc aſynom Dixin ſegir þeim at Drotning bꜹð þeim til sín með vi-nátto boðe Oláfr þectiz þat boð oc fór m vetriɴ til Geir drótningar oc ſyndiz hvart þeira ꜹðro afar væl ſva at Oláfr hefir uppi orð ſin oc biþr Geiro Drotningar oc verþr þat at raþi gert at Oláfr fær Geiro Drotningar þaɴ vetr Gǫrðiz hann þar þa foʀaða maðr þeꜱ rikis með henni Hallfrøþr vandræða ſcálld getr þeꜱ i drapo þeiri er hann orti m Oláf konong Hacon Jarl reð fyrir Noreg oc galt engan ſcatt fyrir þa ſoc at Danakonongr veitti honom ſcatta alla þa er konongr atti i Noregi til ſtarfs oc coſtnaðar er Jarl hafþi til at veria landit fyrir Guɴhilldar ſonom Otta keisari var þa i Saxlandi hann ſendi boð Haralldi konongi at hann ſcyldi taca ſcírn oc tru retta oc þat landz folc er hann ſtyrðe Eɴ at ꜹðrom coſti ſegir keisari at hann mundi fara með her a hendr honom þa let Dana konongr ba Landvarnar ſinar let þa vel phalda virki oc ba herſcip ſin þa ſendi hann boð i Noreg Hakoni Jarli at hann ſcylde coma til hans ſnimma m várit með allan her þaɴ ſem hann fengi bꜹð Hacon Jarl her ut vm várit af ǫllo riki ſino oc varð hann allfiolmeðr oc helt hann liþe þvi til Danmercr oc for til fndar við Danakonong toc konongr allſæmiliga við honom margir aðrir Da hofþingiar váro þa með Dana konongi þeir er honom veítto liþ hafþi hann þa allmicit liþ Oláfr Tryggva ſon hafþe verit m vetriɴ i vindlandi ſem fyʀ er ritit hann for m vetriɴ til þeirra her-aða þar a vindlandi er legit hꜹfþo undir Geiro Drotningo oc hofþo þa undan horfit allri hlyðni oc ſcatt giofom þaɴg þar heriar Oláfr oc drap marga menn brendi fyrir ſmom toc fe micit oc lagði undir ſic þꜹ ríki for ſiþan aptr til borgar ſiɴar Snemma um várit bio Oláfr ſcip ſin oc ſigldi ſiþan i haf hann ſigldi ndir Scani veitti þar pgongo eɴ Landz menn ſamnaðoz ſaman oc heldo oʀosto oc hafþe Oláfr ſigr oc fecc herfang micit Siþan ſigldi hann ꜹſtr til Gotlandz því tóc hann kꜹpſcip er jamtr átto þeir veítto vorn micla oc lꜹc ſva at Oláfr rꜹð ſcipit oc drap mart manna oc toc fe alt þreðio oʀosto atti hann a Gotlandi hafþe Oláfr þar ſigr oc fecc micit herfang Sva ſegir Hallfræðr Vandræða ſcálld Otta keisari dro ſaman her miciɴ hann hafþe liþ af Saxlandi oc fraclandi frislandi oc af vindlandi fylgði honom Brislavi konongr með micinn her oc i liþe var með honom Oláfr Tryggva ſon magr hans keisari hafþe riddara her mikinn oc miclo meira fót gꜹngo her hann hafþi oc af Hollt ſetalandi miciɴ her Haralldr Danakonongr ſendi Hacon Jarl með norð manna her þaɴ ſem honom fylgði ſuðr til Danavirkis at veria þar landit Sva ſegir i velleklo Otta keisari com með her sinn ſuɴan til Danavirkis eɴ Hacon Jarl varþe með ſino liþe borgar veɢina Da-navirki er ſva hattað at firðir ij ganga i landit ſinom megin Landz hvaʀ eɴ milli fiarðar botna hofþo Danir gert borgar veɢ miciɴ með grióti oc torfi oc viðom oc grafit díki breítt oc dipt fyrir utan eɴ caſtalar fyrir borgar hliþom þa varð oʀosta micil þess getr i velleklo Hacon Jarl ſetti fylkingar yfir ǫll borgar hliþ eɴ hitt var þo meiri lutr liþs er hann let fara alt með borgar veɢionom oc veria þar ſem hellz var atſótt fell þar mart af keisara liþe eɴ þeir fengo eigi nnit at borgiɴe Snyr þa keisari i brot oc leita-ðe þar eigi lengr til Sva ſegir i velleklo Eptir þessa oʀosto for Hacon Jarl aptr til ſcipa ſiɴa oc ætlaði þa at ſigla norðr aptr i Noreg eɴ honom gaf eigi byr lá hann þa ut i Limafirðe Otta keisari ſnyr þa her ſinom til Sles dregr hann þar at sér ſcipa her flytr þar liþit yfir fiorðiɴ a Jotland Eɴ er þat ſpyʀ Haralldr Danakonongr þa feʀ hann i móti með sinn her oc verðr þar oʀosta micil oc at lyctom fær keisari ſigr eɴ Danakonongr flyði ndan til Lima fiarðar oc for út i marsey foro þa menn milli þeira konongs oc var comit gri-þom a oc ſtefnolagi fuɴdz þeir Otta keisari oc Danakonongr i marsey Eɴ þa boðaþi Poppo byskop heilagr trú fyrir Haralldi konongi oc hann bar glóanda járn i hendi ſer oc ſýndi Haralldi konongi hꜹnd ſina Obrɴa ſiþan let Haralldr konongr ſcíraz með allan Danaher Haralldr konongr hafþe aðr orð ſend Hakoni Jarli þa er konongr ſat i Marsey at Jarl ſcyldi coma til liðveizlo við hann var Jarl þa comiɴ til eyiarinnar er konongr hafþe ſcíraz látit ſendir þa konongr orð at Jarl ſcyllde coma til fndar við hann Eɴ er þeir hittaz þa nꜹðgar konongr jarli til at láta ſcíraz var þa Hacon Jarl ſcir-ðr oc þeir menn allir er þar fylgðo honom fecc þa konongr i hendr honom preſta oc aðra lærða menn oc ſegir at Jarl ſkal láta ſcíra alt lyþ i Noregi ſcilduz þeir þá feʀ Hacon Jarl út til hafs oc biþr þar byriar Eɴ er veðr þat kømr er honom þótti ſem hann mundi i haf bera þa ſcꜹt hann a land upp ǫllom lærðum mǫnnom eɴ hann ſigldi þa út a haf eɴ veðr gecc til utſuðrs oc veſtrs ſiglir Jarl þa i gegnom eyrarſund heriar hann þa a hvartveɢia land ſiþan ſiglir hann ꜹſtr fyrir Scaneyrar ſiþo oc heriaðe þar oc hvar ſem hann com við land Eɴ er hann com ꜹſtr fyrir Gꜹtaſker þa lagði hann at landi gerþi hann þa blót micit þa com þar fligande hrafnar ij þa þickiz Jarl vita at Oðiɴ hefir þegit blót oc þa mn Jarl hafa dagráð til at beriaz þa breɴir Jarl ſcip ſin ǫll oc gengr a land upp með liþe síno ǫllo oc for alt herſcilde þa com at moti honom Óttaʀ Jarl hann reð fyrir Gꜹtlandi atto þeir ſaman oʀosto micla fær þar Hákon Jarl ſigr en Ottaʀ Jarl fell oc micill luti liþs með honom Hákon Jarl feʀ m Gꜹtland hvartveɢia oc alt með herſcillde til þeꜱ er hann komr i Noreg feʀ ſiþan landveg alt norðr i Þrandheim fra þesso ſegir i vellekl Ótta keisari for aptr i Saxland i ríki ſitt ſcildz þeir Danakonongr með vinátto Sva ſegia menn at Otta keisari gerþi Guðſifiar við Svein ſon Haralldz konongs oc gaf honom nafn ſitt oc var hann ſva ſcirðr at hann het Ótta Sveiɴ Haralldr Danakonongr helt vel criſtni allt til dꜹðadags Búrizlafr konongr for þa til vindlandz oc með honom Oláfr mágr hans þessar oʀosto getr Hallfrøðr vendræða ſcálld i Olafs drapo Oláfr Tryggvason var iij vetr a Vindlandi aðr Geira cona hans toc ſott þa er hana leidde til bana Oláfi þotti þat ſva micill ſcaði at feſti eigi ynde a vindlandi ſiþan reð hann sér þa til herſcipa oc for eɴ i hernað heriaðe fyrſt m frisland þar næſt m Saxland oc alt i flæminga land Sva ſegir Hallfrøðr Vendræða ſcálld Siþan hellt Oláfr Tryggva ſon til Englandz oc heriaðe viða m landit hann ſiglde alt norðr til Norðimbra landz oc herjaðe þar þaðan helt hann norðr til Scotlandz oc her-jaðe þar víþa þaðan ſiglde hann til ſ-ðreyia oc atti þar nokorrar oʀostor Siþan helt hann ſuðr til Manar oc barðiz þar hann heriaðe oc viða m Irland þa helt hann til Bretlandz oc heriaði viða þat land oc ſva þar er callat er kumraland þaðan ſiglde hann veſtr til vallandz oc heriaðe þar þa ſiglde hann veſtan oc ætlaðe til Englandz þa com hann i eyiar þær er Syllingar heita veſtr i hafit fra Englandi Sva ſegir Hallfreðr Vandræða ſcálld Oláfr Tryggva ſon var iiij vetr i hernaðe ſiþan er hann fór af Vindlandi til þeꜱ er hann com i Syllingar Oláfr Tryggva ſon þa er hann la i Syllingom ſpurði hann at þar i eyioɴi var ſpamaðr nokoʀ ſa er ſagðe fyrir oorðna lte oc þotti morgum mǫnnom þat mioc eptir ganga Gǫrðiz Oláfi forvitni á at reyna ſpádom mannz þess hann ſendi þaɴ af mǫnnom sínom er friðaſtr var oc meſtr oc bio hann ſem vegligazt oc bað hann ſe-gia at hann væri konongr því at Oláfr var þa frægr orðiɴ af því um ǫll lꜹnd at hann var friðari oc gꜹfgligri oc meire eɴ allir menn aðrir eɴ ſiþan er hann for or Garðaríki hafðe hann eigi meira af nafni ſino en callaði ſik Óla oc qvaþz vera gerzcr Eɴ er ſendimaðr com til ſpá manzins oc ſagðiz vera konongr þa fecc hann þeꜱi andſvor Ecki ertu konongr eɴ þat er rað mitt at þ sér trúr konongi þínom eigi ſegir hann fleira þessom manni fǫr ſendi maðr aptr oc ſegir Oláfi fyſti hann þess at meiʀ at fi-ɴa þeɴa maɴ er hann heyrði ſlic andſvor hans oc tóc n ifa af honom at hann væri eigi ſpámaðr for þa Oláfr a hans fnd oc atti tal við hann oc ſpurþi eptir hvat ſpámaðr ſegði Oláfi fyrir hverng honom munde ganga til rikis eða aɴarrar hamingio einſe-to maðriɴ ſvarar með hælgom ſpadomi þ mnt verþa agætr konongr oc agæt verc viɴa þ mnt morgum mǫnnom til trar coma oc ſcírnar manto bæþi þér hialpa oc því morgom ǫðrom oc til þess at þ ifir eigi um þessi min aɴſvor þa matt þat til marcs hafa þ munt við ſcip þin ſvicom mæta oc flockom oc mun a bardaga rtaz oc mant tyna nokoro liþi oc ſiálfr ſár fá oc mnt af því ſáre banvæɴ vera oc a ſcildi til ſcips boriɴ Eɴ af þesso ſáre mvnto heill verþa iɴan vij nátta oc brátt við ſcírn taca Siþan for Oláfr ofan til ſcipa ſiɴa oc þa mætti hann þar friðar mǫnnom þeim er hann vildo drepa oc liþ hans oc foro þeira viðſcipte ſva ſem einſeto maðr hafþi ſagt honom at Oláfr var ſáʀ bǫriɴ a ſcip út oc ſva at hann var heill a vij nóttom þóttiz þa Oláfi vita at þeꜱi maðr munde honom ſaɴa lti ſagt hafa oc þat at hann var ſaɴr ſpámaðr hvaþan af ſem hann hefþi þaɴ ſpádom for þa Oláfr aɴat ſiɴ at ſiɴa þeɴa maɴ talaði þa mart við hann ſpurði veɴdiliga hvaþan honom com ſ ſpeki er hann ſagðe fyrir oorðna lute Einſeto maðr ſegir at ſialfr Guð criſtiɴa manna let hann vita allt þat er hann forvitnaðiz oc ſegir þa Oláfi morg ſtór merki Guðz oc af þeim fortꜹlom játti Oláfr at taca ſcírn oc ſva var at Oláfr var ſcírðr þar oc allt foroneyti hans Dvalþiz hann þar mioc lengi oc nam retta tru oc hafþe þaðan með sér preſta oc aðra lærða menn Oláfr ſiglde or Syllingom m hꜹſtit til Englandz lá þar i hófn eiɴe for þa með friðe því at England var criſtit oc hann var oc criſtiɴ Enn þar for m landit þingboð nokot oc allir menn ſcyldo til þings coma Eɴ er þing var ſett þa com þar drotning eín er Gyða er nefnd ſyſtir Oláfs Kvarans er konongr var a írlande i diflyɴe hon hafþe gift verit a Englandi Jarli einom ríkom var ſa þa aɴdaþr eɴ hon helt eptir rikino eɴ ſa maðr var i ríki hennar er nefndr er Alfvini kappi micill oc hólm gongo maðr hann hafþe beþit hennar eɴ hon ſvaraði ſva at hon vilde kior af hafa hvern hon vilde hafa eiga af þeim er i hennar ríki váro oc var fyrir þa ſǫc þings qvatt at Gyða ſcylde sér maɴ kióſa var þar comiɴ Alfvini oc biɴ með hinum beztum klæðom oc margir aðrir váro þar væl búnir Oláfr var þar comiɴ oc hafðe vasklæ-ðe sín oc loðkápo yzta ſtoð með ſina ſveit út i fra ꜹ-ðrom mǫnnom Gyða gecc oc leít sér a hvern maɴ þaɴ er henni þotti nockot maɴz mót at Eɴ er hon com þar ſem Oláfr ſtóð oc ſa upp i andlit honom oc ſpyʀ hveʀ maðr hann er hann nefndi ſic Ola ec em utlendr maðr hér ſegir hann Gyða mælti vilt eiga mic þa vil ec kioſa þic eigi vil ec neita því ſegir hann hann ſpurði hvert nafn þessaʀar kono var ætt eða ǫðli ec em ſegir hon konongs dóttir af írlandi var ec gipt higat til landz jarli þeim er her reð ríki N ſiþan er hann andaþiz þa hefi ec ſtýrt ríkino Menn hafa beþit mín oc engi ſa er ec vilda giptaz enn ec heiti Gyða hon var ng kona oc frið tala þꜹ ſiþan þetta mal oc ſemia þat ſin a milli feſtir Oláfr ſer Gyðo Alfvina líkar n acafliga illa Eɴ þat var ſiþr a Englandi efij keptuz vm eiɴ lt at þar ſcylde vera til hólm ganga Byðr Alfvini Oláfi Tryggva ſyni til holmgongo um þetta mál þeir leɢia með sér ſtefnolag til bar-daga oc ſkolo vera xij hvarir Eɴ er þeir fiɴaz mælir Oláfr ſva við ſina menn at þeir gǫri ſva ſem hann gerir hann hafþe micla xi eɴ er Alfvini vilde hǫɢva ſverði til konongs þa lꜹſt hann ſverþit or hꜹn-dom honom oc aɴat hǫɢ ſialfan hann ſva at Alfvini fell Siþan batt Oláfr hann faſt foro svá allir menn Alfvina at þeir váro bar-ðir oc bundnir oc leiddir ſva heim til herbergia Oláfs Siþan bað hann Alfvina fara or lande brot oc coma eigi aptr Eɴ Oláfr toc allar eigor hans Oláfr feck þa Gyðo oc dvaldiz a Eng-landi eɴ ſtundom a irlandi þa er Oláfr var a Írlandi var hann ſtaddr i her ferð nockoʀi oc fór þar með ſcipom oc þa er þeir þurfto ſtrandhǫɢva þa ganga menn oc reca ofan busmala þa kømr eptir eiɴ bondi oc bað Oláf gefa sér kyr þær er hann atti Oláfr bað hann hafa kyr ſinar ef hann mætti keɴa oc dvel eigi ferð vára Bondi hafþi þar mikiɴ hiarðhnd hann viſaðe hndinom i nꜹta flockana oc váro þar rekin morg hndrot nꜹta hndriɴ hlióp m alla nꜹta flockana oc rak brott jammorg nꜹt ſem bndiɴ ſagði at hann atti oc váro þꜹ øll a eiɴ veg mǫrct þottz þeir þa vita at hundrinn mundi rétt kent hafa þeim þotti Hundr ſa furðo vitr þa ſpyrr Oláfr ef bon-di vildi gefa honom hundinn giarna ſegir bóndi Oláfr gaf honom þegar i ſtað gullhring oc het honom vinatto sinni ſa hundr hét Vigi oc var allra hnda beztr atti Oláfr hann lengi ſiþan Haralldr Gormsſon Danakonongr ſpr-ði at Hacon Jarl hafþi caſtat criſtni enn heriað land Dana konongs vi-ða þa bꜹð Haralldr Dana konongr her út oc for ſiþan i Noreg Oc er hann com i þat ríki er Hacon Jarl hafðe til foʀaða þa heriar hann þar oc eydde land allt oc com liþino i eyiar þær er Solundir heita fimm einir bir ſtoðo eptir i læradal eɴ fólc allt flyðe a fioll oc marcir með þat allt er comaz mátti þá æt–laði Danakonongr at ſigla liþi því til Iſlandz oc hefna niðz þeꜱ er allir iſlendingar hofþo hann niddan þat var i lǫgom haft a iſlandi at yrkia ſcylde m Dana konong nið víſo fyrir nef hvert er a var landino eɴ ſ var ſoc til at ſcip þat er iſlenzcir menn átto brꜹt i Danmǫrc en Danir toco up fe allt oc cǫlloðo vagrec oc reð fyrir bryti konongs er Birgir hét var nið ort m þa báða þetta er i níðino Haralldr konongr bꜹð kɴgom manni at fara i hamfꜹrom til islandz oc freiſta hvat hann kynni ſegia honom ſa for i hvals líki Eɴ er hann com til landzins þa for hann veſtr fyrir norðan landit hann ſá at fioll ǫll oc hólar váro fllir af landvettom ſumt ſtórt eɴ ſumt ſmátt Eɴ er hann com fyrir vapna fiorð þa for hann iɴ a fiorðiɴ oc ætlaðe a land at ganga þa for ofan or dalnom dreki mikill oc fylgðo honom margir ormar pꜹddor oc eðlor oc bleſo eitri a hann eɴ hann lagþiz i brot oc veſtr fyrir land alt fyrir eyiafiǫrð for hann iɴ eptir þeim firðe þar for móti honom f-gl ſva micill at vængirnir toco utfiollin tveɢia vegna oc fioldi aɴara fgla bæþi ſtorir oc ſmáir brꜹt for hann þaðan oc veſtr m landit oc ſva ſ-þr a Breiðafiorð oc ſtefndi þar iɴ a fiorð þar for moti honom griþngr micill oc oð a ſæiɴ út oc toc at gella ogurliga fioldi landvetta fylgðe honom Brt for hann þaðan oc ſuþr um rey-kia nes oc vilde ganga p a Vikarſkeiðe þar com i moti honom bergriſe oc hafþe iárn ſtaf i hendi oc bar hofotit hǽra en fiollin oc margir aðrir jǫtnar með honom þaðan for hann ꜹſtr með endlǫngo lande var þa eigi ſegir hann nema ſandar oc ǫrævi oc brim micit fyrir tan eɴ haf ſva micit millim landaɴa ſegir hann at eigi er þar fǫrt langſcipom þa var brod hælgi i vapna firði Eyiolfr Valgarþarſon i Eyiafirði Þorðr Gellir i Breiðafirði Þóroddr Goði i olfſe Siþan ſnri Danakonongr liþi ſino ſuðr með landi fór ſiþan til Danmerkr eɴ Hákon Jarl lét byɢia land alt oc gallt enga ſcatta ſiþan Dana konongi Sveiɴ ſonr Haralldz konongs ſa er ſiþan var callaðr Tiugo ſceɢ beiddiz rikis af Haralldi konongi fǫðor ſinom eɴ þa var eɴ ſem fyʀ at Haralldr konongr vildi eigi tviſcipta Danaveldi oc vill eigi ríki fa honom þa aflar Sveinn sér herſcipa oc ſegir at hann vill fara i viking Eɴ er liþ hans com allt ſaman oc þa var comiɴ til liþs við hann af jómsvikingom Palnatóki þa helt Sveinn til Sialandz oc iɴ i iſafiorð þa var þar fyrir með ſcipom sínom Haralldr konongr faðir hans oc bioɢz at fara i leiðangr Sveinn lagði til oʀosto við hann varð þar bardagi mikill dreif þa liþ til Haralldz konongs ſva at Sveinn varð ofrliþe boriɴ oc flyðe hann þar fecc Haralldr konongr ſár þꜹ er hann leiddi til bana Siþan var Sveinn tekinn til konongs i Danmǫrk þa var Sigvaldi Jarl yfir iomsborg a vindlandi hann var ſonr Strút Haralldz konongs er raðit hafþi fyrir Scani Brðr Sigvallda váro þeir Hemingr oc Þorkell háfe þa var oc hofþingi yfir jomsvikingom Bi digri af borgundar hólme oc Sigurðr bróðir hans þar var oc vagn ſonr þeira Aka oc Þorguɴo ſyſtor ſonr þeira Búa Sigvalldi Jarl hafþi hꜹndom tekit Svein konong oc flutt hann til Vindlandz til jómsborgar oc nꜹðgaðe hann til ſætta við Burizlaf vinda konong oc til þess at Sigvalldi Jarl ſcylde gera ſætt milli þeira Sigvalldi Jarl atti þa Azſtriði dóttor Burizláfs konongs oc at ꜹðrom coſti ſegir Jarl at hann mundi Svein konong fa i hendr vindom Eɴ konongr visſe þat at þeir mundo qvelia hann til bana játti hann fyrir þvi ſættargerð Jarls Jarl dmþi þat at Sveinn konongr ſcyldi fa Guɴhilldar dóttor Burizláfs konongs Eɴ Brizláfr konongr ſcylde fá Þyri Haralldz dóttor ſyſtor Sveins konongs eɴ hvortveɢi þeira ſcyldi halda rikino oc ſcylde vera friðr milli landa for þa Sveinn konongr heim i Danmǫrk með Guɴhilldi kono ſina þeira ſynir váro þeir Haraldr oc Knútr hiɴ ríki J þaɴ tima heitoðz danir mioc at fara með her i Noreg a hendr Haconi Jarli Sveiɴ konongr gerþi maɴboð ríct oc ſtefndi til ſin ǫllom hofþingiom þeim er i váro ríki hann ſcyllde erfa Haralld fǫðor ſiɴ þa hafþe oc aɴdaz litlo aðr Strút Haralldr a Scani oc Veſeti i borgundar hólme faðir þeira Ba digra ſendi konongr þa orð þeim joms vikongom at Sigvalldi Jarl oc Bui oc brðr þeira ſcyldo coma oc erfa feðr ſina at þeiri veizlo er konongr gerþi Jomsvikingar fóro til veizloɴar með ǫllo liþe ſino því er frcnaz var þeir hofðo xl ſcipa af Vindlandi eɴ xx ſcip af Scani þar com ſaman allmicit fiol-menni Fyrſta dag at veizloɴe aðr Sveinn konongr ſtigi i haſæti fǫðor síns þa dracc hann miɴi hans oc ſtrengði heit aðr iij vetr væri liþnir at hann ſcylde comiɴ með her ſiɴ til Englandz at drepa Aðalrað konong eða reka hann or landi þat miɴe ſcylldo allir drecka þeir er at erfino váro þa var ſkenct hofþingiom jomsvikinga hin ſtǫrſto horn af enom ſterkaſta dryck er þar var Eɴ er þat minne var afdrckit þa ſcyllde drecka criſtz miɴe allir menn oc var jomsvikingum borit æ fllazt oc ſtercaſtr dryckr Hit iij var Michials miɴi oc drucko þat allir Eɴ eptir þat dracc Sigvalldi Jarl miɴi fǫðor síns oc ſtrengði heít ſiþan at aðr iij vetr veri liþnir ſcyldi hann vera comiɴ i Noreg oc drepa Hákon Jarl eða reca hann or landi Siþan ſtrengði heit þorkell havi bróðir hans at hann ſcyllde fylgia Sigvallda til Noregs oc flyia eigi or oʀosto ſva at Sigvalldi berðiz þa eptir þa ſtrengði heit Bi digri at hann mundi fara til Noregs með þeim oc flyia eigi oʀosto fyrir Hacon Jarl þa ſtrengði heit Sigurðr bróðir hans at hann mndi fara til Noregs oc flyia eigi meþan meiri lutr jomsvikinga berðoz þa ſtrengði heit vagn Akaſon at hann ſcylde fara með þeim til Noregs oc coma eigi aptr fyʀ eɴ hann hefþi drepit Þorkel Leiro oc gengit i reckio hia In-gibiorgo dóttor hans Margir hofþingiar aðrir ſtrengðo heit ymisſa luta Drucco menn þann dag erfit eɴ eptir m morgoniɴ þa er jomsvikingar váro udrucnir þóttz þeir hafa fllmælt oc hafa málſtefnor ſinar oc raða ráþom hvernog þeir ſcolo til ſtilla m ferðina ráða þat af at baz þa ſem ſcyndiligaz búa þa ſcip ſin oc herlið varð þat allfrǫgt viþa m lǫnd Eiríkr Jarl Haconar ſon ſpyʀ þessi tidende hann var þa a Rꜹmaríki dro hann þegar liþ at sér oc feʀ til planda oc ſva norðr m fiall til þrandheims a fnd Haconar Jarls fǫðor ſins þeꜱ getr Þorðr Kolbeinsſon i Eiríks drapo Hacon Jarl oc Eiríkr Jarl lata ſcera p herǫr m ǫll þrǫnda lǫg ſenda boð a mǫri hvartveɢio oc i rꜹmsdal Sva norðr i Nꜹmodal oc a Halogaland Stefna ſiþan t ǫllom almeɴing at liþi oc ſcipom svá ſegir i Eiríks drapo Hacon Jarl helt þegar ſuðr a mri a nióſn oc i liþſamnat Eɴ Eiríkr Jarl dró ſaman heriɴ oc fltti norðr Jomsvikingar heldo liþi ſino til Limafiarðar oc ſigldo þaðan út a hafit oc hofþo Lx ſcipa oc coma at Ꜹgðom Halda þegar liþino nor-ðr a Rogaland taca þa at heria þegar er þeir coma i ríki Haconar Jarls oc fara ſva norðr með landi oc alt herſcilde Geirmndr er ſa maðr nefndr er for með hleypiſcúto eina oc nokorir menn með honom hann com fram a Møri oc faɴ þar Hacon Jarl Gecc iɴ fyrir borð oc ſagði Jarli tiþendi at herr var ſuðr i landi comiɴ af Danmorc Jarl ſpurþe ef hann visſi ſaɴinde a því Geirmundr brá p hendi aɴarri oc var þar af hɢviɴ hreifiɴ ſegir at þar váro jartegnir at her var i landino Siþan ſpyrr Jarl iɴiliga at vm her þenɴa Geirmundr ſegir at þar váro Jomsvikingar oc hofðo drepit mar ga menn oc viða rǽnt fara þeir þo ſegir hann ſciót oc akafliga Vætti ec at eigi mni aðr langt liða en þeir muni hér niðr coma Siþan reri Jarl alla fiorðo iɴ með ꜹðro lande eɴ út með oðro for dag oc nótt oc hafþi nioſn et Ǫfra m eið ſva ſuðr i fiorðo ſva oc norðr þar er Eiríkr for með heriɴ þess getr i Eiríks drápo feʀ Eiríkr Jarl með heriɴ ſuðr ſem ſnuðoligaz Sigvalldi Jarl helt Liþi ſino norþr m ſtað lagþi fyrſt til hereyia landz menn þótt vikingar fyɴi þa ſǫgðo þeir aldri ſatt til hvat Jarlar hofþz at vikingar heriaðo hvar ſem þeir fóro þeir lꜹgðo tann at hꜹð rɴo þar p oc heriaðo fǫrðo til ſcipa bæþi man oc b eɴ drapo carla þa er vigt var at Eɴ er þeir fóro ofan til ſcipa þa com til þeira gangande eiɴ bndi eɴ þar for nær ſveit Búa bndiɴ mælti þér farit ohermaɴliga rekit til ſtrandar kýr oc kálfa væri yðr meiri veiðr at taka biorniɴ er n er nær comiɴ a biarnbaſiɴ hvat ſegir karl ſegia þeir kant nokot ſegia oꜱ til Hákonar Jarls Bndi ſegir hann fór i gær iɴ i Hiorndar fiorð hafþi Jarl eitt ſcip eða ij eigi váro fleire en iij oc hafþi eigi til yðar ſpurt þeir Búi taca þegar a hlꜹp til ſcipaɴa oc láta lꜹſt allt herfang Búi mælti niotum vér n er vér hofom fengit nioſn oc verum næſtir ſigrinom Eɴ er þeir coma a ſcipin roa þeir þegar um callaði Sigvalldi Jarl a þá oc ſprði tiðenda þeir ſegia at Hákon Jarl var þar iɴ i fiorðom Siþan leysir Jarl flotan oc roa fyrir nǫrðr eyna Hꜹð Hacon Jarl oc Eiríkr Jarl ſonr hans lágo i Hallkels vík var þar ſaman comiɴ her þeira allr hꜹfþo þeir hálft aɴat hundraþ ſcipa oc hꜹfþo þa ſpurt at Jomsvikingar hꜹfþo lagt utan at Hꜹð rero þa Jarlar ſuɴan at leita þeira eɴ er þeir coma þar ſem heitir Hiorunga vágr þa fiɴaz þeir ſcipa þa hvarir tveɢio ſino liþe til atlogo var i midio liþe merki Sigvallda Jarls þar ſcipaðe Hacon Jarl til atlǫgo hafþi Sigvalldi Jarl xx ſcip eɴ Hacon Lx i liþi Hákonar Jarls váro hofþingiar Þorir Hiortr af Halogalandi aɴarr Styrkaʀ af gimſom I aɴan fylkingar arm var Búi digri oc Sigurðr bróðir hans með xx ſcipom þar lagði i mot Eiríkr Jarl Haconar ſon Lx ſcipa oc með honom þeꜱir hofþingiar Guðbrandr hvíti af plondom oc þorkell Leíra vikverſckr maðr I aɴan fylkingar arm lagði fram Vagn Aka ſon með xx ſcipom Eɴ þar i moti Sveiɴ Hákonar ſon oc með honom Sceɢi af yriom af phꜹgi oc Rꜹgnvaldr or ærvík af Staði með Lx ſkipa Sva ſegir i Eiríks drapo Eyvindr ſegir oc ſva i Haleygiatali Siþan logðo þeir ſaman flotann tecz þar hin grimmazta oʀosto oc fell mart af hvaromtveɢiom oc miclo fleira af Hákonar liþe þvíat Iomsvikingar borðz bæþi hrꜹſtliga oc diarfliga oc ſnarpliga oc ſcto allt i gegnom ſcioldona oc ſva mikill vapna burðr var at Hákoni Jarli at brynia hans var ſlitin til onýtz ſvo at hann caſtaði af sér þeꜱ getr Tindr Hallkelsſon Jomsvikingar hꜹfþo ſcip ſtʀi oc borðmeire eɴ hvarir tveɢio ſotto et diarfaſta Vagn Akaſon lagðe ſva hart fram at ſcipi Sveins Hákonar ſonar at Sveinn lét a hꜹmlo ſíga oc helt við flótta þa lagði þaɴg til Eiríkr Jarl oc fram i fylking móti Vagni þa let Vagn undan ſiga oc lágo ſcipin ſem i fyrſto hofþo legit þa reð Eiríkr a-ptr til liþs oc hꜹfþo þa hans menn undan hamlat eɴ Búi hafþi þa hoɢvit tengſlinn oc ætlaðe at reca flottann þa lagðe Eiríkr Jarl ſíbyrt víð ſcip Búa oc varð þa hoɢoʀosto en ſnarpaſta oc lꜹgðo þa ij eða iij Eiríks ſcip at Búa ſcipe eino þa gerði illviðri oc él ſva micit at hagl kornit eitt vá eyre þa hio Sigvaldi teingſlinn oc ſneri undan ſcipi ſino oc vildi flyia Vagn Akaſon callaði a hann bað hann eigi flyia Sigvalldi gaf eigi gꜹm at hvat hann ſagði þa ſcꜹt Vagn ſpioti at honom oc lꜹſt þaɴ er við ſtýrit ſat Sigvalldi Jarl reri i brot með halfan fiorða tog ſcipa enn eptir lá hálfr þriði tǫgr þa lagðe Hákon Jarl ſitt ſcip a aɴat borð Búa var þa Búa mǫnnom ſcamt hǫɢva i millom Vig-fs vígaglmsſon tóc upp nefſte-ðia er lá á þilonom er maðr hafþi aðr hnoðit við hugró a ſverði síno Vigfús var allſtercr maðr hann caſtaði ſteðianom tveim hꜹndom oc færði i hꜹfut Aſláki Hólmſcalla ſva at geiʀiɴ ſtoð i heíla niðri Aſlák hofþo eigi aðr vápn bitit eɴ hann hafþe hǫɢvit til beɢia handa hann var foſtri Búa oc ſtafnbúi Eɴ aɴaʀ var Havarþr hǫɢvandi hann var eɴ ſtercazi maðr oc allfrocn I þessaʀi atſócn gengo pp Eiríks menn a ſcip Búa oc aptr at Lyptingoɴe Búa þa hio þorſteinn miðlangr til Búa m þvert nefit oc i ſundr nefbiorgina varð þat allmicit ſár Búi hio til þorſteins tan a ſiþona ſvo at i ſundr tóc maɴin i miðio þa tóc Búi p kiſtor ij fullar gllz oc callaði hátt fyrir borð allir Bua liþar Steyptiz Búi þa utan borðz með kiſtornar oc margir hans menn hliopo þa fyrir borð eɴ ſumir fello a ſcipino þvíat eigi var gott griða at biðia var þa roðit ſcip Búa með ſtofnom enn ſiþan hvert at ꜹðro Siþan lagði Eiríkr Jarl at ſcipi Vagns oc var þar allhorð viþrtaca Eɴ at lyctom var hroðit ſcip þeira eɴ Vagn handtekiɴ oc þeir xxx oc flttir a land p bɴdnir þa gecc til þorkell Leira oc ſegir þeꜱ ſtrengðir þ heit vagn at drepa mic eɴ mér þickir hitt n lícara at ec drepa þic þeir ſáto a eiɴi lág allir ſaman Þorkell hafþi micla ǫxi hann hió þaɴ er utarſt ſat a lágiɴi þeir Vagn váro ſvo bndnir at eiɴ ſtrengr var ſniɴ at fotom allra þeira eɴ lꜹsar váro hendr allra þeira Þa mælti eiɴ þeira dálc hefi ec i hendi oc mn ec ſtinga i jorðina ef ec veit nockot þa er hofotit er af mér hꜹ-ft var af þeim hǫɢvit oc fell niðr dalcr or hendi honom þa ſat maðr friðr oc hærðr vel hann ſveipti hárino fram yfir hofot ser oc rétti fram hálſiɴ oc mælti gǫrit eigi harit i bloði Eiɴ maðr toc hárit i hꜹnd sér oc hellt faſt þorkell reidde at oxina vi–kingriɴ kipti hofþino faſt let ſa eptir er harino helt reið ǫxin ofan a baðar hendr honom oc tóc af ſva at ǫxin nam i jorðo ſtað þa com at Eiríkr Jarl oc ſpurði hveʀ er þessi maðr hiɴ friþi Sigrð calla mic ſegir hann oc em ec keɴingar ſon Búa eigi ero eɴ allir jomsvikingar dꜹðir Eiríkr ſegir þ mnt vera at ſonn ſaɴr ſon Búa villt hafa grið ſegir Jarl þat ſciptir hverʀ byþr ſegir Sigurðr Sa byðr ſegir Jarl er vald hefir til Eiríkr Jarl vil ec þa ſegir hann var hann þa tekiɴ or ſtrenginom þa mælti Þorkell Leira villt Jarl þessa menn alla láta grið hafa þa ſcal alldrei með lifi fara Vagn Ákaſon hleypr þa fram með reidda oxina Eɴ vikingr skarði reiddi ſic til fallz i ſtrenginom oc fell fyrir fotr Þorkeli Þorkell fell flatt m hann þa greip Vagn ǫxina hann reiddi pp oc hio þorkel með bana hɢ þa mælti Jarl Vagn villt hafa griþ vil ec ſegir hann ef vér hǫfom allir leyſi þa or ſtrenginom ſegir Jarl oc svá var gert xviij váro drepnir en xij þágo griþ Hacon Jarl oc margir menn með honom ſáto a tré eino þa braſt ſtrengr a ſcipi Búa enn ꜹr ſ com a Gitzoʀ af valdreſi lendan maɴ hann ſat næſt Jarli oc biɴ allvegliga ſiþan gengo menn a ſcipit t oc fundo þeir Hávarð hǫɢvanda oc ſtoð a kniam við borðit t þvíat ftr váro af honom hǫɢnir hann hafþi bóga i hendi Eɴ er þeir com a ſcipit t þa ſpurði Hávarðr hveʀ fell af lágiɴi þeir ſꜹgðo at ſa het Gitzoʀ þa varð miɴa happit eɴ ec villda ſegir hann ǫrit var ohappit ſegia þeir eɴ eigi ſcal þ viɴa fleiri oc drepa hann ſiþan var valriɴ kaɴaðr oc borit fe til ltſciptis halfr þriði togr ſcipa af þeim jomsvikingom Sva ſegir Tindr Siþan ſcilia þeir her þeɴa feʀ Hacon Jarl til þrandheims oc líkaðe ſtór illa er Eiríkr hafþi grið gefit Vagni Akaſyni þat er ſǫgn manna at Hákon Jarl hafi i þessari oʀosto blótit til ſigrs ſer Erlingi ſyni sínom oc ſiþan gerþi él oc þa ſneri maɴfallino a hendr jomsvikingom Eiríkr Jarl for þa til planda oc for Vagn Akaſon með honom þa gipti Eiríkr Vagni Ingibiorgo dóttor þorkels Leiro oc fecc honom Langſcip gott með ol-lom reiða oc fecc honom ſcipan til ſcildz þeir hinir kørſto vinir feʀ þa Vagn heim ſuðr til Danmercr varð hann ſiþan agætr maðr oc er mart ſtórmeɴi fra honom comit Haralldr Grenſci var konongr a veſtfold ſem fyʀ er ritit hann fecc Áſto dóttor Guðbrandz kúlo Eitt ſmar þa er Haralldr Grenſci for i ꜹſtrveg i hernað at fa sér fíar þa com hann i Sviþioð þa var þar konongr Olafr Sǫnſci hann var ſonr Eiríks konongs ens ſigrſæla oc Sigriðar dóttor Scoglar toſta var Sigríðr þa eckia oc atti morg bú oc ſtór i Sviþioð Eɴ er hon ſprði at þar var comiɴ við land ſcamt i brot Haralldr Grenzci fóſtbroðir hennar þa ſeɴdi hon menn til hans oc bꜹð honom til veizlo hann lagðiz þa ferð eigi ndir hofot oc for með micla ſveit manna þar var all goðr fagnaðr Sat konongr oc drotning i haſeti oc drucko bæþi ſamt m qveldit oc var veitt allcappſamliga ǫllom mǫnnom hans vm qveldit er konongr for til hvílo þa var þar ſæing tioldt pellum oc bin dyrligom klæðom i því herbergi var fatt manna eɴ er konongr var afclæddr oc comiɴ i hvílo þa com þar drotning til hans oc ſnecti honom ſiálf oc loccaðe hann mioc til at drecca oc var hin bliðaſta konongr var allmioc drcciɴ oc bæþi þꜹ þa ſofnaðe hann eɴ drotning gecc þa oc til ſvefns Sigríðr var hin vitraſta kona oc forſpá um marga luti Eptir vm morgoniɴ var veizla eɴ hin cappſamligſta Eɴ þar varð ſem jafnan verðr þar er menn verþa all mioc drcnir at hiɴ næſta dag eptir varazc fleſtir menn við dryckiɴ eɴ drotning var kát oc tǫloðo þꜹ ſin a milli Sagði hon ſva at hon virþi eigi miɴa eignir þær oc ríki er hon atti i Sviþioð eɴ konongdom hans i Noregi oc eignir við þeꜱar rðor varð konongr uglaðr oc faɴz fátt m allt oc bioz i brot oc var allhugſiúcr Eɴ drótning var hin kátaſta oc leiddi hann i brot með ſtórgiofum for þa Haralldr um hꜹſtit aptr til Noregs var heima um vetriɴ oc heldr ukátr Eptir m ſumarit for hann i ꜹſtr veg með liþe ſino oc helt þa til Sviþioðar oc ſendi orð Sigríði Drotningu þꜹ at hann vill fiɴa hana hon reið ofan a fnd hans oc talaz þꜹ við haɴ vekr bratt þat mal ef Sigríðr vildi gi-ptaz honom hon ſegir at þat var honom hegoma mál oc hann er aðr ſva vel kvangaðr at honom er full røþi í Hann ſegir at Aſta er goð cona oc gꜹfg eɴ eigi er hon ſva ſtórborin ſem ec Sigríðr ſegir vera kaɴ þat at þ ſér ættſtǫrri en hon hitt mundi ec ætla at með henni mndi vera n beɢia yckor hamingia Litlo ſciptoz þꜹ fleirom orðom við aðr drótning reið i brot Haralldi konongi var þa heldr ſcap þun-gt hann bíoz at riða p a land oc eɴ a fnd Sigríðar drotningar Margir hans menn lꜹtto hann þeꜱ Eɴ eigi at ſiþr for hann með micla ſveit manna oc com til þeꜱ biar er drotning reð fyrir Hit ſama queld com þar aɴaʀ konongr ſa het Viſſavaldr ꜹ-ſtan or Garða ríki ſa for at biðia hennar þeim var ſcipat konongonom i eina ſtofo micla oc ǫllo liþe þeira eptir því var allr bunnaðr ſtofuɴar eɴ dryck ſcorti þar eigi m qveldit Sva afengann at allir váro flldrucnir oc hǫfot verþir oc tverþir ſofnoðo þa let Sigríðr drotning m nottina veita þeim atgongo bæþi með eldi oc vápnom Braɴ þar ſtofaɴ oc þeir menn ſem iɴi voro eɴ þeir váro drepnir er t comz Sigríðr ſagði þat at ſva ſcyldi hon leiða ſmá konongom at fara af ꜹðrom lꜹndom til þeꜱ at biðia hennar ſiþan var hon collot Sigríðr hin Stoʀaða Þann vetr aðr var Jomsvikinga oʀosto a Hiorunga vági Hrani hafþi verit eptir at ſcipom þa er Haralldr hafþi gengit a Land pp með því liþi eptir var til foʀaða Eɴ er þeir ſpurðo þat at Haralldr var af lífi tekiɴ þa fóro þeir i brot ſem tiþaz oc aptr til Noregs oc ſegir þessi tiþendi Hrani for a fnd Aſto oc ſegir henni atburð m for þeira oc ſva hverra orenda Haralldr fór a fnd Sigríðar drotningar Aſta fór þegar til planda til fǫþor ſíns er hon haf-þi ſprt þeꜱi tiþende oc toc hann væl við henne Eɴ bæþi þꜹ váro mioc reið m þa raða ætlan er verit hafþi i Sviþioð oc þat er Haralldr hafþi henne ætlat eínlæti Aſta Guðbrandz dóttir ól Svein barn þa m ſumarit Sa Svein var nefndr Olafr er hann var vatni ꜹſiɴ Rani jós hann va-tne var ſa ſveiɴ þar pfǫddr fyrſt með Guðbrandi oc Aſto móðor sinni Hacon Jarl reð Noreg alt et ytra með ſia oc hafþi hann til foʀaða xvi fylki Eɴ ſiþan er Haralldr hiɴ Harfagri hafþi ſva ſcipat at Jarl ſcyldi vera i hverio fylki þa hellzt þat lengi ſiþan Hacon Jarl hafþi xvi jarla undir sér Sva ſegir i velleklo Meþan Hacon Jarl reð fyrir Noreg þa var goð árferð i landi oc goðr friðr iɴan landz með bndom Jarl var vinſæll við bǫndr lengſta ſtund æfi ſinnar Eɴ er aleið þa gerþiz þat mioc at m Jarl at hann var uſiþgr m qveɴafar gorþiz þar ſva micit at at Jarl lét taca ricra manna dtr oc flytia heim til ſin oc lá hia vico eðr ij ſendi heim ſiþan oc fecc hann af þvi oþocka miciɴ af frændom qveɴaɴa oc tóko bndr at curra illa ſva ſem Þrǫndir ero vanir allt þat er þeim er i moti ſcapi Hacon Jarl fær nockorn pata af því at maðr mn ſa vera fyrir veſtan haf er Ali nefndiz oc halda þeir hann fyrir konong Eɴ Jarl grunaðe af fraſogn nockoʀa manna at vera mundi nokoʀ af kononga ætt nøʀæɴi honom var ſagt at Ali callaðiz gerzcr at ætt eɴ Jarl hafþi þat ſprt at Tryɢvi Oláfs ſon hafþi att ſon þaɴ er farit hafþi ꜹſtr i Garðaríki oc þar upfzc með Valdimar konongi oc hét ſa Oláfr hafþi Jarl oc mioc at ſpurningom lieiðt m þaɴ maɴ oc grunaði at ſa iɴ ſami mundi n vera comiɴ þar i veſtr lꜹndom Maðr er nefndr þorir klacka vin micill Haconar Jarls oc var lꜹngom i viking eɴ ſtuɴdom i kꜹpfer-ðom oc var víþa kuɴict fyrir þeɴa maɴ ſendi Hacon Jarl veſtr m haf bað hann fara cꜹpferð til dyfliɴar ſem þa var morgom títt oc ſcynia þat hverr maðr Ali þessi væri Eɴ ef hann ſpyʀ þat til ſaɴz at þar væri oláfr Tryggva ſon eþa nockoʀ aɴaʀ af konongs ætt noʀøɴi þa ſcyldi Þorir coma við hann ſvicrðum nockorum ef hann mætti Siþan for Þorir veſtr til Irlandz til Dyfliɴar oc ſprði þar til Ala var hann þar með Olafi konongi Kvaran mági ſinom Siþan com Þorir sér i tal við Ala Þorir var maðr orðſpacr Eɴ er þeir hofþo mioc lengi talat þa toc Ali at ſpyria af Noregi fyrſt fra plendinga konongom oc hverir þeir váro þa á lífi eða hvat ríki þeir hofþo hann ſpurði oc m Hacon Jarl hver vin ſæld hans var i landino Þorir ſegir jarl er ſva ríkr maðr at engi Þorir aɴat mæla en hann vill en þat veldr at hvergi er i aɴan ſtað til at ganga Enn þér ſatt til at ſegia þa veit ec margra gǫfgra manna ſcaplynde oc ſvá alþyðoɴar at þess væri fúſaſtir oc búnaſtir at nokoʀ konongr qvæmi þar til rikis af ætt Haralldz ens Hárfagra eɴ vér ſiam n engan þaɴ til oc meſt fyrir þa ſoc at þat er n reynt at illa dugir at beriaz við Hacon Jarl Eɴ er þeir toloðo þetta opt þa lætr Oláfr i liós fyrir Þóri nafn ſitt oc ætt Oc ſpyrr hann raðs hvat hann hyɢi ef Oláfr feʀ til Noregs hvárt hann ætlar at bndr mni vilia taka við honom at konongi Þorir eɢiaði hann akafliga þessar ferðar oc lofaði hann mioc oc atgervi hans toc Oláfr þa at fyſaz mioc at fara til ættleifþar ſiɴar Siglir Oláfr þa veſtan með v ſcipom fyrſt til Suðreyia Þorir var þar i for með honom Siþan ſigldi hann til Orcneyia Sigurðr Jarl Lꜹðves ſon lá þa i rꜹgnvaldzey i Aſmundar vogi með eitt langſcip oc æt–laðe at fara yfir a Katanes þa ſigldi Oláfr síno liþe veſtan at eyionom oc lagði þar til hafnar þvíat petlandz fiorðr var eigi færr Eɴ er konongr viꜱi at Jarl lá þar fyrir þa let hann Jarl calla til tals við ſic Eɴ er Jarl com til tals við konong þa hꜹfþo þeir aðr fátt talat aðr konongr ſegir at Jarl ſcyldi ſcíraz láta oc allt Lanz fólc hans Eɴ at ꜹðrom coſti ſcyldi hann þa deyia þegar i ſtað eɴ konongr qvezc mundo fara með eld oc uſla yfir eyiarnar oc eyða land þat nema folkit criſtnaðizc Eɴ ſva ſem Jarl var þa við comiɴ þa cꜹs hann þaɴ af at taka ſcírn var hann þa ſcírðr oc alt þat fólc er þar var með Jarli ſiþan ſvarði Jarl konongi eiða oc gerþiz hans maðr fecc honom ſon ſinn til giſlingar er hét hvelpr eða Hundi oc hafþi Oláfr hann til Noregs með sér ſigldi Oláfr þa ꜹſtr i haf oc ſigldi af hafi tan at morſtr gecc þar fyrſt a land i Noreg oc lét hann mesſo þar ſyngia i landtialdi Eɴ ſiþan var i þeim ſama ſtað kirkia gor Þorir Klacka ſegir konongi at þat eino var honom rað at gera eigi bert um hveʀ hann var oc láta enga nioſn fara fyrir sér oc fara ſem akafligaz a fund Jarls oc lata hann obuiɴ við verþa Oláfr konongr gorir ſva at hann feʀ norðr nattfari oc dagfari ſva ſem leiði gaf oc gerþi eigi landz folckit vart við ferð ſina hveʀ þar for Eɴ er hann com norðr til Agðanes þa ſpurði hann at Hacon Jarl var iɴ i firðinom oc þat með at hann var oſáttr við bndr Eɴ er Þorir heyrði þetta ſagt þa var mioc aɴan veg eɴ hann hugþi þvíat eptir ioms vikinga oʀosto váro allir menn i Noregi fullcomnir vinir Haconar Jarls fyrir ſigr þaɴ er hann hafþi fengit oc frelſat land alt af ufriðe Eɴ n var illa atborit at hofþingi micill er comiɴ i landit enn bndr váro oſáttir við jarliɴ Hacon Jarl var a veizlo i Gꜹlardal at Meðalhſom eɴ ſcip hans lágo t við Viɢio Ormr Lyrgia er maðr nefndr ríkr bǫndi hann bio a by neſi hann atti kono þa er Guðrn er nefnd dóttor Bergþors af Lundom hon var cǫllot Lundaſol hon var qveɴa friðz Jarl ſendi þræla ſina til orms þeira ørenda at hafa Guðrúno cono orms til Jarls þrælar baro upp rendi ſin Ormr bað þa fyrſt fara til náttverþar Eɴ aðr þrælar hofþo mataz þa váro comnir til Orms margir menn or bygðiɴe er hann hafþi orð ſendt let Ormr þa engan coſt at Guðʀún føri með þrælo-nom Guðrún mælti bað þræla ſva ſegia Jarli at hon mundi eigi til hans coma nema hann ſeɴdi eptir henni þoro af rimol hon var hús-freyia ríc oc ein af ɴoſtom Jarls þrælarnir ſegia at þeir ſcolo þar svá coma avðro ſiɴe at bǫndi oc husfreyia muno þessa iþraz ſkam brags oc heitaz þrælarnir mioc oc fara brot ſiþan Eɴ Ormr let fara her ꜹr fioguʀa vegna m bygðina oc let því boði fylgia at allir ſcyldo með vapnom fara at Haconi Jarli oc drepa hann oc ſendi til Haldors a Scerðingſteðio eɴ Halldor let þegar fara herǫr Litlo aðr hafði Jarl tekit cono mannz þeꜱ er Bryniolfr hét oc var þat verc allmioc uþockat oc var þa við ſiálft at heʀ mndi plꜹpa Eptir ꜹrboði liop p mgi mannz oc ſótti til meðalhſa Eɴ Jarl fecc nióſn oc fór af bǫnom með liþ ſitt oc i dal dipan þann er n er callaðr Jarls dalr ſiþan oc leyndz þeir þar Eptir m dagiɴ haf-þi Jarl nioſn alt af bønda herinom Bndr toco vego alla oc ætlaðo hellzt at Jarl mndi hafa farit ſcipa sinna Eɴ fyrir ſciponom reð þa Erlendr ſonr hans hiɴ maɴ vænſti maðr Eɴ er nattaðe dreifþi Jarl liþino oc bað fara marcleiði t til Orcadals engi maðr mun yðr mein gera ef ec em hvergi i nánd Gǫrit orð Erlendi at hann fari t eptir firðinom oc oc hittumz við a Møri ec mn vel fa leynt mér fyrir bndom for Jarl þa oc þræll hans með honom er Karkr er nefndr iſs var a gꜹl oc ratt Jarl þar i heſti ſinom oc þar let hann eptir mottol sinn Eɴ þeir fóro i helli þaɴ er ſiþan er callaðr Jarls hellir þa ſofna-ðo þeir Eɴ er Karkr vacnaðe þa ſegir hann drꜹm ſiɴ at maðr Svartr oc illiligr for hia hellinom oc hræddiz hann þat at hann mndi iɴganga en ſa maðr ſagði honom at Ulli var dꜹðr Jarl ſegir at Erlendr mundi drepiɴ Eɴ ſofnar Þormoðr Kar-kr ꜹþro ſiɴi oc lætr illa i ſvefni Eɴ er hann vacnar ſegir hann drꜹm ſinn at hann ſa þa eɴ ſama mann fara ofan aptr oc bað þa ſegia Jarli at þá váro lokin ſnd ǫll Karkr ſegir Jarli drꜹminn hann grunaði at ſlíkt mundi vera fyrir ſcamlífi hans Siþan ſtoð hann upp oc gengo þeir a bǫiɴ rimol þa ſeɴdi Jarl Karc a fund Þoro bað hana coma leyniliga til ſin hon gerþi ſvo oc fagnar væl Jarli jarl bað hana fela ſic m nokoʀa natta ſacir þar til er bǫndr ryfi ſamnaðiɴ her mun þin leitað ſegir hon m b miɴ bæþi ti oc iɴi því at þat vito margir at ec mun giarna hialpa þér alt þat er ec má Eiɴ ſtaðr er ſa a minom b er ec munda ei kuɴa leita ſlíks mannz þat er ſvína bǫli nokot þꜹ com þaɴg til mælti Jarl her ſcolo vér m buaz lífſens ſcal n fyrſt gæta þa grof þræliɴ þar grof micla oc bar i brot molldina ſiþan lagðe hann þar viðo yfir Þora ſegir Jarli þꜹ tiþendi at Oláfr Tryggva ſon var comiɴ utan i fiorðiɴ oc hafþi hann dre-pit Erlend ſon hans Siþan gecc Jarl i grofina oc báðir þeir Karkr Eɴ Þóra gerþi yfir með viðom oc ſopaþi yfir moldo oc myki oc rac þar yfir ſvínin Svina bǫli þat var undir ſteini einom miclom Oláfr Tryggva ſon hellt tan i fiorðiɴ með v langſcipom eɴ þar reri iɴan i móti Erlendr ſon Haconar Jarls með iij ſcipom eɴ er ſcipin nalgaðz þa grunaðe þa Erlend at ufriþr mundi vera oc ſnúa at landi Eɴ er Oláfr ſá langſcipin eptir firðinom fara oc róa imóti ſer þa hgði hann þar mndo fara Hákon Jarl oc bað róa eptir þeim ſem akafaz eɴ er þeir Erlendr váro mioc comnir at landi rero þeir a gruɴ oc liopo þegar fyrir borð oc leitoðo til landz þa rendo at ſcip Oláfs Oláfr ſa hvar lagþiz maðr friðr forkɴliga Oláfr hoɢit i hofot Erlendi ſyni Jarls ſva at hꜹſsiɴ brotnaði til heila let Erlendr þar lif ſitt þeir Oláfr drapo þar mart manna eɴ ſumt com a flótta ſumt tóko þeir oc gáfo grið oc hfþo af tiþenda ſǫgn var þa Oláfi ſagt at bndr hǫfþo rekit Hácon Jarl oc hann var forflótti fyrir þeim oc dreift var ǫllom flocki hans Siþan coma bndr a fnd Oláfs oc verþa hvarir ꜹðrom fegnir oc taka þegar ſamlag ſitt taca bǫndr hann til konongs yfir ſic oc taca allir eitt rað at leita eptir Hákoni Jarli oc fara p i Gꜹlardal oc þickir þat lícaz at Jarl mni vera a rimol ef hann er nokot a bǫiom þvíat Þora var þar kærſtr vin hans i þeim dal fara þeir þaɴg oc leita Jarls ti oc iɴi oc fiɴa hann eigi oc þa atti Oláfr húsþing ti i garðinom hann ſtoð pp a ſtein þaɴ iɴ micla er þar ſtoð hia ſvína blino þa talaði Oláfr oc varð þat i røþo hans at hann mundi þaɴ maɴ gøða bæþi fe oc virþing er Hákoni Jarli yrði at ſcaða þessa rðo heyrði Jarl oc Karcr þeir hofþo liós hia sér Jarl mælti hvi ert ſva bleicr enn ſtndom ſvartr ſem jorð er eigi þat at þ vilir ſvikia mic Eigi ſegir Karcr vit vorum føddir a eiɴi nott ſegir Jarl ſcamt mvn oc verþa milli dꜹða ockars Þa for Oláfr konongr brot er qvelldaþi Eɴ er nattaþe þa helt Jarl voco yfir sér Eɴ Karcr ſofnaði oc lét illiliga þa vacti Jarl hann oc ſpurþi hvat hann dreymdi hann ſegir ec var nú a Lꜹðom oc lagþi Oláfr Tryggva ſon guꝇmen a hals mér Jarl ſvarar þar mn Oláfr lata hring bloðrꜹðan um háls þér ef þ fiɴr hann vara þ þic ſva enn af mér muntu gott hliota ſva ſem fyʀ hefir verit oc ſvic mic eigi Siþan vocþo þeir baðir ſva ſem hvaʀ vecþi yfir ꜹðrom eɴ i móti degi þa ſo-fnaði Jarl oc bratt lét hann illa oc ſva micit varð at því at Jarl ſcꜹt undir ſic hølonom oc hnacka–nom ſva ſem hann mndi vilia upp ríſa oc lét hátt oc ogurliga Eɴ Karcr varð hræddr oc felms fllr oc greíp kníf miciɴ af linda ſer oc ſcꜹt gognom barka Jarli oc ſcar t or þat var bani Haconar Jarls ſiþan ſneið Karcr hꜹfot af Jarli oc lióp i brot oc com eptir um dagiɴ iɴ á Laðir oc førði hꜹfot Jarls Olafi konongi hann ſegir oc þa þeꜱa at burði um ferðir þeira Haconar Jarls ſem n er aðr ritit Siþan lét Oláfr konongr leiða han i brot oc hꜹɢva hꜹfot af Þa for Oláfr konongr oc fioldi bnda með honom t til Niðar holms oc hafþi með sér hꜹfot Haconar Jarls oc Karks Sa hólmr var þa hafþr til þeꜱ at drepa þar þio-fa oc illmenne oc ſtoð þar gálgi oc lét hann þar til bera hꜹfot Hákonar Jarls oc carcs gecc þa til allr herriɴ oc pþi p oc grytti þar at oc mælto at þar ſcyldi niðingr fara með ꜹðrom niðingom Siþan lata þeir fara p i Gꜹlardal oc taca þar búkiɴ oc drogo ibrot oc breɴdo varþ hér ſva micill máttr at fiandſcap þessom er þrndir gerþo til Haconar Jarls at en-gi maðr mátti nefna hann aɴan veg eɴ Jarl hiɴ illa var þetta call haft lengi ſiþan Eɴ hitt er ſatt at ſegia fra Haconi Jarli at hann hafþi marga luti til þeꜱ at vera hofþingi fyrſt kynqviſlir ſtórar þar með ſpeki oc kønleíc at fara með rikdominom rꜹſcleic i oʀosto oc þar með hamingiona at vega ſigriɴ oc drepa fiandmennina Sva ſegir Þorleifr Rꜹðfelldar ſon Maɴa rvaſtr var Hacon Jarl eɴ hina meſto ohamingio bar ſlícr hofþingi til dánar døgrs ſins Eɴ þat bar meſt til er ſva varð at þa var ſ tiþ comin at fyrir dmaz ſcyldi blótſcapriɴ oc blótmeɴinir En i ſtað com heilog trua oc réttir ſiþir Olaꝼr Tryggva ſon var til konongs tekiɴ i Þrandheimi a allz heriar þinge um land alt ſva ſem haft hafþi Haralldr hiɴ Harfagri hliop þa p mgr oc margmenne oc vildi eigi aɴat heyra eɴ Oláfr Tryggva ſon ſcyldi konongr vera for Oláfr þa m land alt oc lagði ndir ſic ſneruz til lyðni við hann allir menn i Noregi jamt þeir hofþingiar a uplꜹndom er i vi-kiɴe er aðr hofþo land haldit af Danakonongi þa gerþz þeir menn Oláfs konongs oc heldo land af honom for hann ſva yfir land hiɴ fyrſta vetr oc eptir m ſmarit Eirikr Jarl Haconar ſon oc Sveinn bróðir hans oc aðrir frændr þeira oc vinir flyðo landit oc ſótto ꜹſtr i Svia veldi til Oláfs konongs hins Sǫnſca oc fengo þar goðar viðtǫcor Sva ſegir Þorðr Kolbeins ſon
 Loðiɴ er maðr nefndr vicverſcr ꜹðigr oc ættaðr væl hann var optliga i cꜹpferðom eɴ ſtndom i herna-ði Þat var eitt ſmar at Loðinn fór i cꜹpferð atti hann eiɴ ſcip þat oc hafþi miciɴ cꜹpeyri hann helt til Eiſtlandz oc var þar i cꜹp ſtefno m ſumarit Eɴ þa er markaðriɴ ſtoð þa var þangat fluttr margs conar cꜹpſcapr þar com man mart falt þar ſa Loðiɴ cono nockora er ſelld hafþi verit man ſali Oc er hann leít a conona þa kenndi hann at þar var Aſtrið Eiríks dóttir er átt hafðe Tryɢvi konongr oc var þa ulíc því ſem fyʀ er hann ſa hana hon var þa fꜹl oc gruɴleit oc illa klædd hann gecc til hennar oc ſpurði hvat raðs hennar var hon ſegir þngt er fra því at ſegia ec em ſelld maɴſali eɴ hingat hꜹfþ til ſꜹlo Siþan cꜹɴoðz þꜹ við oc vis-ſi Aztrið ſcyn a honom bað hon ſiþan ef hann vildi cꜹpa hana oc hafa heim með sér til frænda ſiɴa Ec mvn gera þér coſt a um þat ſegir hann Ec man flytia þic til Noregs ef þ vill giptaz mér Eɴ með því at Aztrið var þa nꜹðoliga við comiɴ oc þat aɴat at hon viſsi Loðiɴ var maðr ſtór-ættaðr vaſcr oc ꜹðigr þa heitr hon honom þesso til utlꜹsnar sér Siþan keypti Loðinn Astríði oc hafþi heim með sér til Noregs oc fecc hennar þar með frænda raðe þeira born váro þꜹ þorkell nefia Dtr Astríðar oc Tryɢva konongs váro þær Ingibiorg oc Aztriðr Snir Eiríks Bioða ſcalla váro þeir Sigurþr Karlshꜹfot Joſteiɴ oc þorkell Dyðrill oc váro allir gꜹfgir oc ꜹðgir oc átto b ꜹſtr i landi Brðr ij bioɢo i vik ꜹſtr hét aɴaʀ þorgeiʀ eɴ aɴaʀ Hyrningr þeir fengo dǫtra Loþins oc Aſtriðar het ꜹɴor þeira Ingiriðr eɴ ǫɴor Ingigerðr Haralldr Gormsſon Danakonongr þa er hann hafði við criſtni tekit þa ſendi hann boð m alt ríki ſitt at allir menn ſcyldo ſcíraz lata oc ſnúaz til réttrar truar hann fylgðe ſialfr þvi boðe oc veítti þar ſtyrc oc refſing at þar er eigi gengi vit ella hann ſendi ij Jar-la i Noreg með liþ micit er ſva heto  þeir ſcyldo boða criſtni i Noreg þat gecc við i víkiɴe þar er ríki Haralldz konongs ſtoð yfir oc ſcirþiz þa mart Landz fólc Eɴ eptir dꜹða Haralldz þa for brátt Sveiɴ tig ſceɢ ſonr hans i hernað bæþi i Saxland oc frisland oc at lyctom til Englandz Eɴ þeir i Noregi er við criſtni hofþo tekit þa hrfo þeir aptr til blota ſvá ſem fyʀ oc menn gerþo norðr i land Eɴ er Oláfr Tryggva ſon var konongr orðiɴ i Noregi þa dvaldi hann lengi m ſumarit i Noregi vikinne com þar margir til hans frndr hans eɴ ſumir mágar Eɴ margir hofþo verit miclir vinir fǫðor hans oc var honom þar fagnat með allmiclom krleic þa callar Oláfr til tals við ſic moðor brðr ſina Loðin ſtip fǫðor ſiɴ mága ſina þorgeiʀ oc Hyrning Bar ſiþan fyrir þa með enom meſta alhga þat mál at þeir ſcyldo ſialfir undir taca með honom oc fylgia ſiþan með ǫllom crapti at hann vill criſtniboð uphefia m alt ríki ſitt ſegir at hann ſcal þvi aleiðis koma at criſtna alt i Noregi eða deyia at ꜹðrom coſti ec ſcal gera yðr alla micla menn oc ríka því at ec trúi yðr bezt fyrir ſakir frændſemi eða aɴarra tengða Allir þeir jataðo þesso at gera hvat ſem hann bꜹð oc fylgia honom til þess allz er hann villdi oc allir þeir menn er þeira ráðom vilia fylgia Gorði Oláfr konongr þegar bert fyrir alþyðo at hann vill bioða cri–ſtni ǫllom mǫnnom i riki ſino toco þeir þegar fyrſtir undir at játa þesso boði er aðr hofþo undir gengit váro þeir oc ríkaztir af þeim mǫnnom er þa váro viðſtaddir oc gerþo allir aðrir at þeira dǫmum váro þa ſcirðir menn allir ꜹſtr um vikina for þa konongr norðr i vikina oc bꜹð ollm mǫnnom at taca við criſtni eɴ þeir er i moti mælto veitti hann ſtórar refſingar drap ſma Sma lét hann hamla ſma rac hann af landi a brot com þa ſvo at m þat ríki alt er fyʀ hafþi ſtyrt Tryggvi konongr faðir hans oc ſva þat er átt hafþi Haralldr Grenſci frændi hans Gecc þat fólc alt undir criſtni boð þat er Oláfr boðaþi oc var þar ſmir oc eptir m vetrinn alcriſtit um Vikina Oláfr konongr fór ſnima m várit ut i víkina oc hafþi liþ mikit for þa norðr a Agðir eɴ hvar ſem hann atti þing við bændr þa boðaþi hann ǫllom mǫnnom at ſcíraz oc gengo menn undir criſtni því at engi fecz upreiſt at bndom móti konongi oc var fólkit ſcírt hvar ſem hann fór Menn þeir váro a Horðalandi margir oc gꜹfgir er comnir váro af ætt Horða Kára hann átti iiij ſono Eiɴ var Þorleifr Spaki aɴaʀ Ꜹgmn-dr faðir þórolfs Skialgs fǫðor Er-lings af Sola iij var Þorðr faðir Klyps herſis er drap Sigrð Slevo Guɴhildar ſon iiij Ǫlmoðr faðir Aſkels fǫðor Aſlaks fitia ſcalla þeꜱi attboge var þa meſtr oc gǫfgaztr a Hǫrðalandi Eɴ er þeir frændr ſpurþo til vaɴqvæþis þessa at konongr for ꜹ-ſtan með landi oc hafþi liþ micit oc brꜹt forn lǫg a mǫnnom Eɴ allir ſætto refſingom oc afar coſſtom þeir er i moti mælto þeir frændr gerþo ſtefnolag milli ſin oc ſcolo gera rað fyrir sér þvíat þeir vita at konongr mun brátt coma a fnd þeira oc ſemz þat með þeim at þeir ſcolo coma allir fiolmennt til Gulaþings oc ſtefna þar fnd við Oláf konong Tryggva ſon Oláfr ſtefndi þing þegar er hann com a Rogaland Eɴ er bndom com þingboð þa ſamnaz þeir fiolmennt ſaman oc með alvæpni eɴ er þeir coma ſaman taca þeir tal oc raða gerþ oc ætla til þess iij menn þa er málſniallaſtir váro i þeira flocki at ſvara Oláfi konongi a þingino oc tala móti honom oc þat með at þeir vilia eigi ganga ndir olꜹg þott konongr bioðe þeim Eɴ er bndr coma til þings oc þing var ſett þa ſtoð Oláfr konongr up oc talaði fyrſt bliþliga til bnda faɴz þat þo i hans máli at haɴ vill at þeir taki við criſtni bað þa til með fǫgrom orðom eɴ at lyctom let hann þat fylgia við þa er i móti mælto oc eigi vildo ndir ganga boð hans at þeir mundo ſæta af honom reiði oc refſin-gom oc hǫrðom afarcoſtom hvar ſem hann mætti viðcoma Eɴ er konongr lꜹc máli ſino þa ſtoð p ſa af bndom er eiɴa var ſniallaſtr oc fyrſt var til þess te-kiɴ at ſvara ſcyldi Oláfi konongi Eɴ er hann vildi til mals taca þa ſetr at honom hóſta oc þrønga ſva micinn at hann fecc engo orði pcomit oc ſetz hann niðr þa ſtendr p aɴaʀ bǫndi oc vill ſa eigi fallaz láta annſvǫrin þótt enom fyʀa hefþi eigi væl til tekiz Eɴ er ſa hefr up mál ſitt þa var hann ſva ſtamr at hann fecc engo orði pcomit Tóco þa allir at hlæia er a heyrðo Settiz þa bǫndi niðr þa ſtoð úp en iij oc vill tala i moti Oláfi konongi eɴ er ſá tók til mals var hann ſva hás oc rámr at engi maðr heyrði þat er hann talaðe oc ſettiz niðr þa varð engi til af bndom at mæla i moti konongi Eɴ er bǫndr fengo engi til annſvara við konong þa varð engi upreiſt þeira til motſtoðo við konong com þa ſva at allir játto því er konongr bꜹð var þa ſcírt þingfólc þat alt aðr konongr ſcildiz þar viðr Oláfr konongr ſtefndi liþi ſino til Gula þings því at bøndr hafa honom þa orð ſend at þeir vilia þar ſvara mali hans Eɴ er þar coma hvarir tveɢio til þings þa vill konongr fyrſt eiga tal ſitt við Landz hofþingia Eɴ er þeir coma a ſtefno allir ſaman þa beʀ konongr p ſin ǫrendi oc byðr þeim at taka við ſcírn eptir boþi hans þa ſvarar ǫlmoðr hiɴ gamli Rǫtt hǫfom vér frændr um mal þetta vár i millom oc mano vér allir hverfa at eino raðe Með því konongr at þ ætlar at pyɴda oꜱ frændr til ſlicra lta at briota lǫg vár oc briota þic ndir oꜱ með no-koʀi nꜹðng þa muno vér i moti ſtanda með ǫllo afli oc fai þeir ſigr er ꜹþit verþr Eɴ ef þ vill konongr leɢia nokora farſælega luti til vár frænda þa mátto þat gera ſva vel at vér manom allir hverfa til þin með fullcomiɴi þionuſto konongr ſegir hvers vilit þer mic beiða til þess at ſætt vár verði ſem bezt þa ſegir Ǫlmóðr þat er et fyrſta ef þ villt gipta Azſtríþi ſystor þina Erlingi Sciálgs ſyni frænda várom er ver cǫllom n maɴvænſtan allra ungra manna i Noregi Oláfr konongr ſegir at honom þickir lícligt at þat giaforð mni vera gott ſvarar at Erlingr er ættaðr væl oc maðr hiɴ lícligſti ſynom Enn þo ſegir hann at Azſtrið a ſvǫr þeꜱa máls Siþan rddi konongr þetta við ſyſtor ſina Lítt nyt ec nu þess ſegir hon at ec em konongs dóttir oc konongs ſyſtir ef mic ſcal gipta utígnom manne Man ec eɴ heldr biþa nokora vetr aɴars giaforðs oc ſcildo þꜹ rðona at ſiɴi Oláfr konongr lét taka hꜹc er Aztrið atti oc lét plocca af fiaðrar allar oc ſen-di henni ſiþan þa mælti Astríðr reiðr er bróðir miɴ n Siþan ſtoð hon p oc gecc til konongs hann fagnaði henni væl þa mælti Astríðr ſegir hon vill at konongr ſe fyrir hennar raðe ſlíct ſem hann vill þat hugða ec ſegir konongr at ec mnda fa vald til at gera þaɴ tigiɴ maɴ ſem ec vil her i landi Lét konongr þa calla til tals Ǫlmoð oc Erling oc alla þa frndr var þa talat bonorð þetta lꜹc ſva at Aztrið var fꜹſtnt Erlingi Siþan lét konongr ſetia þingit oc bꜹð boandom criſtni var þa Ǫlmoðr oc Erlingr forgangs maðr at flytia þetta konongs mál oc þar með allir frændr þeira bar þa engi maðr trꜹſt til at mæla i móti var þa ſcírt þat allt folc oc criſtnat Erlingr Sciálgs ſon gerþi m ſmarit brullꜹp ſitt oc var þar allmicit fiolmenni þar var Oláfr konongr þa bꜹð konongr at gefa Erlingi Jarldom Erlingr ſegir ſva herſar hafa verit frændr minir vil ec ecki hafa nafn hæra en þeir hitt vil æc þiɢia konongr af yðr at þér latit mic vera meſtan með þvi nafni her i landi konongr játti honom þat Oc at ſcilnaði þeira veitti Oláfr konongr Erlingi mági ſinom norþan fra Sognſæ oc ꜹſtr til Liðandis nes með þvilicom hætti Sem Haralldr hiɴ Harfagri hafþi veitt ſonom ſinom oc fyʀ er ritit Þetta ſama hꜹſt ſtefndi Oláfr konongr iiij fylkna þing norðr a Staðe a Dragseiðe þar ſcyldo coma Sygnir oc firðir Suɴmrir oc Rꜹmdlir for Oláfr konongr þaɴg með allmicit fiolmenni er hann hafðe haft ꜹſtan or landi oc ſva þat liþ er þa hafþe comit til hans a rogalandi Eɴ er Oláfr konongr com þar til þings þa boðaði hann þar criſtne ſem i ꜹðrom ſtoðom Eɴ fyrir því at konongr hafþi þar ſtyrc micinn fiolmennis oc óttoðuz þeir þat eɴ at lyctom þess máls þa bꜹð konongr þeim ij coſti aɴat hvárt at þeir tæki criſtni oc léti ſcírazc eða at ꜹðrom coſti at þeir ſcyldi halda við hann oʀosto Eɴ er bndr ſa eigi fꜹng til at beriaz við konong þa var hitt rað upptekit at allt fólc criſtnaðiz Eɴ Oláfr konongr feʀ þa með liþi ſi-no a Norðmri oc criſtnar hann þat fylki Siþan ſiglir hann iɴ a Laðir oc lætr briota ofan hofit oc taka alt fe oc alt ſcrꜹt or hofino oc af goðino hann tók gullring mikiɴ or hofshrðɴe er Hacon Jarl hafþi látit gera Siþan lét Oláfr konongr breɴa hófit Eɴ er bndr verþa þessa varir þa lata þeir fara herꜹr um ǫll fylki oc ſtefna her út oc ætla at konongi Oláfr konongr helt þa liþi ſino t eptir firði oc ſtefnir ſiþan norþr með lande oc ætlar at fara norðr a Hǫlogaland oc criſtna þar eɴ er hann com norðr i biarnꜹra þa ſpyrr hann þat af Halogalandi at þeir hafa þar her úti oc ætla at veria land fyrir konongi Ero þeir þar hofþingiar fyrir liþe Háre-kr or þiotto oc Þorir Hiortr or Vágom Eyvindr Kiɴrifa Eɴ er Oláfr konongr ſpyrr þetta þa ſnyr hann leið sína oc ſiglir ſuðr með landi Eɴ er hann com ſuðr m Stað þa for hann alt tomligaʀ oc com þo ǫndverþan vetr alt ꜹſtr i víkina Sigrið drotning i Sviþioð er cǫlloð var en ſtóʀaða ſat at buum ſinom þaɴ vetr fara meɴ mil-li Oláfs konongs oc Sigríðar drótningar oc hóf Oláfr konongr þar upp bonorð ſitt við Sigríði drótningo Eɴ hon toc því lícliga oc var þat mál feſt með einca málom þa ſendi Oláfr konongr Sigríði drótningo gullhring þann hiɴ micla er hann hafþi tekit or hofshurþiɴe a hlꜹðom oc þotti þat hǫfot gerſimi Stefno lag ſcyldi vera til þessa mala eptir m várit í elfiɴe við landamæ-ri Eɴ er hringr þessi er Oláfr konongr hafþi ſent Sigríði drótningo var ſva mioc lofaðr af ǫllvm mǫnnom þa váro með drótningo ſmiðar hennar brðr ij Eɴ er þeir hofþo hringiɴ með hǫndom oc handvętto oc mæla einmæli milli ſin þa lét drótning calla þa til ſin oc ſpyrr hvat þeir ſpottaði þeir dylia þeꜱ hon ſegir at þeir ſcolo fyrir hvern mun lata hana vita hvat þeir hafa atfuɴit þeir ſegia at fals ſe i hringinom Siþan lét hon briota i ſndr hringinn oc faɴz eyr i iɴan þa varð Drotning reið oc ſegir at Oláfr myndi falſa hana at fleira eɴ þesso eino þeɴa ſama vetr for Oláfr konongr upp a Hringaríki oc criſtnaði þar Aſta Guðbrandz dóttir giptiz bratt eptir fall Haralldz grenſca þeim manni er nefndr er Sigurðr Sýr hann var konongr a ringaríki Sigurðr var ſon Halfdanar eɴ hann var ſon Sigurðar hriſa Haralldz ſonar ins Harfagra þa var þar með Asto Oláfr ſon þeira Haralldz grenſca hann fddiz p i ſco með Sigurði Sýr ſtipfǫðor ſinom Eɴ er Oláfr konongr Tryggva ſonar com a Hringaríki at boða criſtni þa lét ſcíraz Sigurðr Sýr oc Asta kona hans oc Oláfr ſonr hennar oc gerþi Oláfr Tryggva ſon guð ſifiar við Oláf Haralldz ſon þa var hann iij vetr for Oláfr konongr þa eɴ t i víkina oc var þar m vetriɴ þaɴ var hann hiɴ iij vetr konongr yfir noregi Snemma um várit for Oláfr ꜹſtr til kononga hello til ſtefno mo–ti Sigríðar drotningo eɴ er þꜹ fuɴz þá toloþo þꜹ þat mál er rtt hafþi verit m vetriɴ at þꜹ mundo gera ſamgang ſiɴ oc for þat mál alt lícliga þa mælti Oláfr konongr Sigríðr ſcyldi taka ſcírn oc rétta tr hon ſegir ſva Ecki mun ec ganga af trú þeiri er ec hefi fyrr haft oc frǫndr minir fyrir mér Man ec oc ecki at því telia þott þ trir a þaɴ guð er þér lícar þa varð Oláfr konongr reiðr mioc oc mælti brálliga hví mn ec vilia eiga þic hnd heiðna oc lſt i andlit henni með glófa ſínom er hann hellt á ſtóð hann p ſiþan oc bæþi þꜹ þa mælti Sigríðr þetta mætti verða vel þiɴ bani Siþan ſcild þꜹfor konongr norðr i vikina eɴ drótning ꜹſtr i ſvíavelldi Oláfr konongr for þa til Tunsbergs oc atti þar þa eɴ þing oc talaðe a þingino at þeir menn allir er kɴir oc ſaɴir yrði at þvi at fǫri með galdra oc gǫrningar eða ſeið menn þa ſcyldo allir fara af landi a brot Siþan lét konongr raɴſaca eptir þeim mǫnnom m þær bygðir er þaɴg váro i námunda oc boða þeim ǫllom til ſín Eɴ er þeir com þar þa var eiɴ maðr af þeim er nefndr er Eyvindr kellda hann var ſonar ſonr Rꜹgvalldz rettilbeina ſonar Haralldz hárfagra Eyvindr var ſeið maðr oc allmioc fiolkɴigr Oláfr konongr let ſcipa þessom mǫnnom ollom ï eina ſtofo oc let þar vel um baz lét gera þeim þar veizlo oc fa þeim ſtercan drycc Oc þa er þeir váro drcnir lét Oláfr leɢia eld i ſtofona oc braɴ ſtofa ſ oc allt þat fólc er þar var iɴi nema Eyvindr Liora Kelda comz t m lioran oc ſva i brot Eɴ er hann var langt i brot comiɴ faɴ hann menn þa a leið sinni er fara æt-laðo til konongs oc bað þa svá ſegia konongi at Eyvindr Kellda var brot cominn or elldinom oc hann mun aldrei ſiþan coma a vald Oláfs konongs Eɴ hann mun alt fara a ſǫmo leið ſem fyʀ gerþi hann um alla kɴoſto ſina Eɴ er þeꜱir com a fnd Oláfs konongs þa ſegia þeir ſlíkt fra Eyvinde ſem hann hafþi þeim boþit konongr lætr illa yfir er Eyvindr var eigi dꜹðr Oláfr konongr fór er varaðe út eptir vikiɴe oc toc veizlor at ſtórbúum sínom oc ſendi boð alt m víkina at hann vill lið hafa uti m ſmarit oc fara norðr i land Siþan for hann norðr a Agðir Oc er leið langafosto þa ſótti hann norðr a Rogaland oc com paſca aptan i Kormt a ꜹgvaldz neſi var þar buiɴ fyrir honom paſca veizla hann hafþi nær ccc manna þa ſomo nott com þar við eyna Eyvindr kelda hann hafþi langſcip alſcipat váro þat alt ſeiðmenn oc aɴat fiolkyngis folc Eyvindr gecc p af ſcipi oc ſveit hans oc mǫgnoðo fiolkynngi ſina gørði Eyvindr þeim huliz hiálm oc þoko myrcr ſva mikit at konongr oc liþ hans ſcyldi eigi mega ſia þa Eɴ er þeir com mioc ſva til biarens a ꜹgvallz neſi þa gerþiz liós dagr varð þa mioc aɴan veg eɴ Eyvindr hafþi ætlat þa com miorqvi ſa er hann hafþi gert með fiolkyɴgi yfir hann oc hans fǫroneyti ſva at þeir ſa eigi heldr ꜹgom eɴ hnacka oc fóro alt i hring oc kring Eɴ varðmenn konongs ſa þa hvar þeir fóro oc visſo eigi hvat liþ þat var var þa ſagt konongi ſtoð hann þa p oc alt liþit oc clæddiz Eɴ er konongr ſa hvar þeir Eyvindr fóro bað hann ſina menn vapna ſic oc ganga til oc vita hvat mǫnnom þat væri Eɴ er Konongs menn keɴdo þar Eyvind þa toco þeir hann hǫndom oc alla þa oc leiddo þa til konongs ſagði þa Eyvindr allan atburð um ſinar ferðir ſiþan let konongr taka þa alla oc flytia þa i flǫði ſker oc binda þa þar lét Eyvindr ſva líf ſitt oc allir þeir Er þat ſiþan callat ſcratta ſcer Sva er ſagt þa er Oláfr konongr var a veizloɴi a ꜹgvaldznesi at þar com eitt qveld maðr gamall oc orðſpacr mioc hafþi htt ſiþan hann var einſýnn kɴi ſa maðr ſegia af ǫllom lutm lꜹndom hann com sér i tal við konong þotti konongi gaman micit at rǫðom hans oc ſpurði hann margra lta eɴ geſtriɴ fecc orlſn til allra ſpurninga oc ſat konongr lengi m qveldit þa ſpyrr konongr ef hann viſſi hveʀ Ꜹg-valdr hafþi verit er neſit oc bǫriɴ var viðkendr geſtriɴ ſegir at Ꜹgvalldr var konongr oc her maðr micill oc blét k eina meſt oc hafþi hann hana með ſer hvargi er hann for oc þotti honom þat heil næmlict at drecca jafnan miolc hennar Ꜹgvalldr konongr barðiz við konong þaɴ er variɴ hét i þeiri oʀosto fell Ꜹgvalldr konongr var hann her heygðr ſcammt fra bǫnom oc ſettir p bꜹta ſteinar þeir er her ſtanda eɴ Eɴ i aɴan ſtað ſcamt heþan var heygð kyrin Slica lti ſagði hann oc marga aðra fra kongonom eða ꜹðrom forntiþendom Eɴ er lengi var ſetit m nóttina þa miɴti byskop konong a at mal væri at ganga at ſofa grði konongr þa ſva Eɴ er hann var afclæd-dr oc hafþi i reckio lagz þa ſettiz geſtriɴ a fotſcꜹrna oc talaði eɴ lengi við konong þotti konongi orðz vant er aɴat var mælt þa mælti byskop til konongs ſegir at mal væri at ſofa gørði konongr þa ſva eɴ geſtriɴ gecc ut Litlo ſiðaʀ vacnaði konongr oc ſpurði þa eptir geſtinom oc bað hann calla til ſin eɴ geſtr faɴz þa hvergi Eptir m morginiɴ let konongr calla til ſin ſteikara oc þaɴ er dryckiN varðveitti oc ſpyrr ef nockoʀ ukɴr maðr hefþi comit til þeira þeir ſegia þa er þeir ſyllde matbúa com þar maðr nokor oc ſagði at forðo illſlátr ſuðo þeir til hans borðz ſiþan fecc han þeim ij ntz ſiþr digrar oc feitar oc ſuðo þeir þær með ꜹðro ſlátri þa ſegir konongr at þa viſt alla ſcylldi onyta ſegir at þetta mundi engi maðr verit hafa oc þar mndi verit hafa óþeɴ ſa er heiðnir menn hǫfþo lengi atrat ſagði at oþiɴ ſcyldi þa engo aleiðis coma at ſvíkia þa Oláfr konongr dro þa ſaman lið mikit ꜹſtan or landi vm ſmarit oc helt liþi þvi norðr til þrandheims oc lagþi fyrſt iɴ til Niðaroꜱ Siþan lét hann fara þingboð m allan fiorðiɴ oc ſtefndi viij fylcna þing a froſto eɴ bndr ſtefnde þingboðe i herǫr oc ſtefndo ſaman þegn oc þræl m allan þrandheim Eɴ er konongr com til þings þa var comiɴ bøndamgriɴ með alvæpni Eɴ er þing var ſett þa talaði konongr fyrir lyðnom oc bꜹð þeim at taca við criſtni Eɴ er hann hafþi lít-la hrið talat þa cǫlloðo bøndr oc báðo hann þegia ſegia at ella mundo þeir veita honom atgongo oc reka hann i brot gørðo vér ſva ſǫgðo þeir við Hacon Aðalſteins fóstra þa er hann bꜹð oꜱ þvilíc boð oc virþo vér þic eigi meira eɴ hann Eɴ er Oláfr konongr ſa ǫði bøndaɴa oc þat með at þeir hofþo her ſva miciɴ at eigi mátti viðſtanda þa veic hann rǫðɴi oc ſneri til ſamþyckis við bændr ſegir ſva ec vil at vér gǫrim ſætt vara ſva ſem vér hǫfom aðr lagt með oꜱ vil ec fara þar til er þér hafit et meſta blot yðart oc ſia þar ſiðo yðra To-com þa rað várt m ſiþo hveria vér viliom hafa oc ſamþyc-iom þa þat allir Eɴ er konongr talaðe linliga til bnda þa mycþz hugir þeira oc for ſiþan alt talit lícliga oc ſáttgiarnliga oc var þat raðit at lycþom at vera ſcylldi miðſmars blót iɴi a mæriɴi oc ſcyldo þar til coma allir hofþingiar oc rikir bøndr ſva ſem ſiþr var til þar ſcylldi oc coma Oláfr konongr Sceɢi er nefndr rikr bndi hann var callaðr jarnſceɢi hann bió a phꜹgi á yriom Sceɢi talaði fyrſt a þingino i móti Oláfi konongi oc var meſt fyrir bndom at mæla i móti criſtiɴe þeir ſlito þingino með þessom hætti fóro þa bndr heim eɴ konongr a Hlaðir Oláfr konongr la ſcipom ſinom i Nið oc hafþi xxx ſcipa oc fritt liþ oc micit eɴ ſialfr konongr var optliga a lꜹðom með hirðſveit ſina Eɴ er mioc leiþ at því er blotit ſcyldi vera iɴ a mǫriɴe þa gerþi Oláfr konongr veizlo micla a Lꜹðom ſendi boð iɴ á ſtrind oc p i Gꜹ-lar dal oc bꜹð til ſin hofþiniom oc ꜹðrom ſtór bóndom Eɴ er veizla var biɴ oc boðs menn hofþo til sott þa var þar et fyrzta qveld veizla fogr oc veitt allcapſamliga váro menn mioc drucnir Eɴ eptir m nottina ſváfo þa allir menn i ró þar m morginiɴ eptir er konongr var clæddr lét hann ſyngia ser tíþir oc er messo var lokit þa let konongr bláſa til hsþings gengo þa allir menn hans af ſcipom oc fóro til þings Eɴ er þing var ſett ſtoð konongr upp oc talaði oc mælti ſva vér áttom þing iɴ a fro-ſto bꜹð ec þa bandom at þeir ſcyldo láta ſcíraz eɴ þeir buðo mér þar i mót at ec ſcylda hverfa til blóta með þeim svá ſem gert hafþi Hacón konongr Aþalſteins fóstri com þar aſamt með oꜱ at ver ſcyldim fiɴaz iɴ a mæriɴi oc gera þar blót micit Eɴ ef ec ſcal til blóta hverfa með yðr þa vil ec gera láta et meſta blót þat ſem títt er oc blota mǫnnom vil ec eigi til þess velia þræla eða illmenni ſcal til þeꜱ velia at fá goðo-nom hina agætſto menn nefni ec til þeꜱ Orm Lygro af meðal hſom Styrkár af Gimſm Kár af grytingi Aſbiorn þorberg af Ǫrneſi Orm af Lyxo Haldoʀ af Skerþinſteðio oc þar með nefnir hann aþra v þa er agætaſtir váro ſegir ſva at hann vill þessom blóta til árs oc friðar oc lét þegar veita þeim atgongo Eɴ er bndr ſa at þeir hofðo eigi liþscoſt við konongi þa biðia þeir sér griþa oc bioða alt rað ſitt a vald konongs ſemz þat milli þeira at allir bndr þeir er þar váro comnir léto ſcíraz oc veitto konongi ſvardaga til þeꜱ at halda rétta trú eɴ leɢia niðr blótſcap allan hafþi konongr þa menn þessa alla i boþi ſino alt þar til er þeir fengo ſona ſina eða brøðr eða aðra náfrændr i giſling til konongs Oláfr konongr for með ollo liþi ſino iɴ i Þrandheim Eɴ er hann com iɴ a mri þa váro þar comnir allir ho fþingiar þrnda þeir er þa ſtoðo meſt i móti criſtiɴe oc hofþo þeir með ſer alla ſtorbǫndr þa er fyʀ hofþo haldit up blótum i þeim ſtað var þar þa fiol mennt oc eptir þvi ſem fyʀ hafþi verit a froſto þinge Let þa konongr krefia þings oc gengo hvarir tveɢio með alvæpni til þings eɴ er þing var ſétt þa talaðe konongr oc bꜹð mǫnnom criſtni Jarnſceɢi ſvaraði máli konongs af hendi bnda ſegir hann at bndr vildo eɴ ſem fyʀ at konongr bryti eigi log a þeim Viliom vér konongr ſegir hann at þ blotir ſem hér hafa gert aðrir konongar fyrir þér At hans rðo gerþo Bǿndr miciɴ rom oc ſegia at þeir vildi alt vera láta ſem Sceggi mælti þa ſegir konongr at hann vill fara i hofit oc ſia ſiþo þeira er þar blóta Boꜹndom lícar þat væl fara til hofſins havarir-tveɢio Oláfr konongr gengr nu i hofit oc fair menn með honom oc fáir af bǫndom eɴ er konongr com þar ſem goðin váro þa ſat þar Þoʀ oc var meſt tignaðr af ollom goðom buiɴ með glli oc ſilfri Ǫláfr konongr hof up refþi gullbit er hann hafþi i hendi oc lꜹſt Þór ſva at hann fell af ſtallinom ſiþan liopo at konongs menn oc ſcyfþo ofan ollom goðum af ſtǫllonom Eɴ meþan konongr var iɴi i hofino þa var drepiɴ járnſceɢi ti fyrir hofsdronom oc gerþo þat konongs menn eɴ er konongr com til liþſens þa bꜹð hann bǫndom ij coſti aɴan þaɴ at þeir ſcylldo þa allir við criſtni taca eɴ at ꜹðrom coſti halda við hann bardaga Eɴ eptir lát Sceɢia þa varð engi forgangs maðr at i bonda liþe at reiſa merki i móti Oláfi konongi varð hiɴ coſtr ptekiɴ at ganga til konongs oc lyða þvi er hann bꜹð þa lét Oláfr konongr ſcíra folc alt þat er þar var oc toc giſlar af bndm til þeꜱ at þeir ſcyldo halda criſtni ſina Siþan let Oláfr konongr fara menn ſina m oll fylki i þrand heimi mælti þa engi maðr i moti criſtniɴe var þa ſcírt þar alt folc i þrǫnda lꜹgom Oláfr konongr for liþe ſino t til ɴiðar óſs þa let hann reiſa þar hus a niðar backa oc ſcipaði svá at þar ſcyldi vera cꜹpſtaðr Gaf mǫnnom þar toptir til at gera sér þar hs Eɴ konongr lét gera konongs garð p fra ſcipa kroc lét hann þaɴug flytia m hꜹſtit ǫll fǫng þꜹ er þurpti til vetrſeto oc hafþi hann þa allmicit fiolmeɴe Oláfr konongr gerþi ſtefnolag frændom jarnſceɢia oc bꜹð þeim bǫtr Eɴ þeir váro til ſvara margir gꜹfgir menn Jarn-ſceɢi atti dottor er Guðrun er nefnd com þat at lyctm i ſóttmal þeira at Oláfr konongr ſcyldi fa Guðrnar Eɴ er brllꜹps ſtefna ſ com þa gengo þꜹ í eina reckio Oláfr konongr oc Guðrún Eɴ hina fyrſto nótt er þꜹ lágo bæði ſamt þegar konongr var ſofnaðr þa brá hon knifi oc vill leɢia a honom Eɴ er konongr varð þessa vaʀ tóc hann knífiɴ frá henni oc ſteig p or hviloɴi oc gecc til manna ſiɴa oc ſegir hvat orðit hafþi toc Guðrún þa oc clæþi ſin oc allir þeir menn er henni hofþo þaɴg fylgt fóro þꜹ i brot leið sína oc com Guðrún eigi ſiþan i ſama rec-kio Oláfi konongi Þetta ſama hꜹſt lét Oláfr konongr reiſa langſcip micit a eyronom við nið þat var ſneckia hafþi hann þar til ſmiði marga Eɴ øndverþan vetr þa er ſcipit var algert þa var xxx at r-ma tali ſtafnhátt oc eigi micit i sér þat ſcip callar konongr tranaɴ Eptir drap jarnſceɢia var líc hans fltt út a yriar oc liɢr hann i Sceɢia hꜹgi a ꜹſtr átt Þa er Oláfr konongr Tryggva ſon hafþe verit ij vetr konongr at Noregi var með honom ſaxneſcr preſtr ſa er nefndr er þangbrandr hann var ofſtopa maðr micill oc viga maðr eɴ klercr goðr oc maðr vaſcr eɴ fyrir ſakir oſpectar hans þa villdi konongr eigi hann með ſer hafa oc fecc honom ſendiferð þa at hann ſcyldi fara til islandz oc criſtna landit var honom cꜹpſcip fengit oc er fra hans ferð þat at ſegia at hann com til Iſlandz i ꜹſtfiorðo i alpta fiorð hinn ſyðra oc var eptir vm vetriɴ með Halli a Síþo Þangbrandr boþaði criſtni a Iſlandi oc af hans orðum lét Hallr ſciraz oc hion hans ǫll oc margir aðrir hofþingiar eɴ miclo fleiri váro hinir er i moti mælto Þorvaldr veili oc vetrliþi ſcald ortv nið m þangbrand eɴ hann drap þa baða þangbrandr dvalþiz ij vetr a Jſlandi oc varð iij maɴa bani aðr hann for i brot Sigurðr er maðr nefndr aɴarr Hꜹcr þeir váro haleyſcir hꜹfþuz mioc i cꜹpferðom þeir hꜹfþo farit eitt ſmar veſtr til Englandz eɴ er þeir com aptr til Noregs þa ſigldo þeir norðr með landi eɴ a norðmri urðo þeir fyrir liþi Oláfs konongs eɴ konongi var ſagt at þar váro comnir nokorir menn haleyſcir oc váro heiðnir þa let konongr calla ſtyrimenn til ſin hann ſpurði ef þeir vildi ſcí-raz lata eɴ þeir qveþa þar nei við Siþan talaði konongr fyrir þeim a marga ve-ga oc ſtoðaþi þat eigi þa het hann þeim dꜹða eða meizlom þeir ſcipadz eigi við þat þa let hann ſetia þa i jarn oc hafþi þa með sér nokora hrið oc váro þeir i fiotrum haldnir konongr talaði optliga fyrir þeim oc tyði þat eigi oc a eiɴi nótt hrfo þeir i brot ſva at engi maðr ſpurði til þeira eða viſſi með hveriom hætti þeir comz i brot Eɴ vm hꜹſtit com þeir fram norðr með Hareki i þiótto toc hann vel við þeim oc váro þeir þar m vetriɴ með honom i goðo yfirlæti Þat var um várit einn goðan veðr dag at Harecr var heima oc fatt manna a bǫnom þótti honom dꜹflict Sigurðr mælti við hann ef hann vill at þeir roi nokot oc ſcemti sér þat lícar Hareki væl ganga ſiþan til ſtrandar oc draga fram vi æ-ring eíɴ toc Sigurðr or nꜹſtino ſegl oc reiða er fylgði ſcipino ſva ſem þeir váro opt vanir at fara at hafa ſegl er þeir foro at ſcemta sér Harekr gecc a ſcip oc lagði ſtyri i lag þeir Sigurðr brǫðr fóro með alvæpni ſva ſem þeir váro vanir jafnan heima at ganga með boanda þeir váro baðir manna ſtercaſtir Eɴ aðr þeir gengi t a ſcipit cꜹſtoðo þeir t ſmiorlp nokorum oc brꜹð caſs oc báro milli ſin micla mungátz bytto a ſcipit ſiþan rero þeir frá landi Eɴ er þeir váro ſcamt comnir fra eyonne þa fǫra þeir brðr ſegl p eɴ Harekr ſtyrði bar þa brátt fra eyioɴe þa ganga þeir brðr aptr þar til er Harekr ſat Sigurðr mælti til Hareks bǫnda N ſcalt kióſa hér vm koſti nokora Sa er eɴ fyrſti at láta okr brðr fyrir ferð vaʀe raða oc ſtefno hiɴ er aɴaʀ at láta okr binda þic ſa er hiɴ þriði at vit manom drepa þic Hárekr ſa þa hver-ng comit var hans mali hann var andvígr eigi betr eɴ ꜹðrom þeira brðra ef þeir vęri jafnbnir cꜹs hann því þaɴ af er honom þotti nokoro vildaſtr at lata þa raða fyrir fer-ðiɴi batt hann þat ſvardꜹgom við þá oc ſeldi þeim trú ſina til þeꜱ Siþan gecc Sigurþr til ſtiornar oc ſtefndi ſ-ðr með landi gǫta þeir brǿðr þeꜱ at þeir ſcyldo hvergi menn fiɴa eɴ byri gaf ſem bezt letta þeir ferðiɴi eigi fyʀ eɴ þeir coma ſuðr i þrandheim oc iɴ til niðaróꜱ oc finna þar Oláf konong Siþan lét Oláfr konongr calla Hárek a tal við ſic oc bꜹð honom at ſcíraz Hárekr mælti i móti þa tala þeir konongr oc Hárekr marga daga ſtundom fyrir morgom mǫnnom eɴ ſtundom i einmæli oc kømr her eigi aſamt Eɴ at lycþom ſegir konongr Háreki N ſkalt fara heim oc vil ec eigi gran-da þer fyrſt helldr þat til at frndſemi er micil milli ockar oc þat aɴat at þ mnt calla at ec ha fa með ſvicom fengit þic En vit þat til ſaɴz at ec ætla mér i ſ-mar at coma norðr þaɴg oc vitia yðar Haleygiana ſcolot þér þa vita hvárt ec caɴ refſa þeim er neita criſtiɴe Hárekr læt væl yfir þvi at hann qvæmi ſem fyrſt þaðan i brot Oláfr konongr fecc Hareki ſcto goða rero a borð x menn eðr xij let þat ſcip ba ſem bezt at ǫllom fꜹngom konongr fecc Háreki xxx manna vaſcra drengia oc velbiɴa Harekr or þeotto feʀ þegar i brott or bnom ſem fyrſt mátti hann eɴ Hꜹcr oc Sigurðr váro með konongi oc léto ſciraz baðir harekr for leið ſina þar til er hann com heim i þiótto hann ſendi orð Eyvindi Kiɴrifo vin ſinom oc bað ſva ſegia honom at Hárekr or þiótto hafþi fɴit Oláf konong oc hafþi eigi kúgaz látit til þess at taka við criſtni hitt aɴat bað hann ſegia honom at Oláfr konongr ætlar m ſumarit at fara með her a hendr þeim ſegir Harekr at þeir muno þar verþa varhga við at gialda bað Eyvind coma ſem fyrſt a ſiɴ fund Eɴ er þessi ǫrendi váro borin Eyvindi þa ſer hann at yfrin nꜹðſyn mn til vera at gera þar fyrir þat rað er þeir verþi eigi ptǫkir fyrir konongi feʀ Eyvindr ſem ſcyndiligaz með letti ſcto oc fáir menn á Eɴ er hann com til þiótto fagnar Hárekr honom væl oc þegar ſciott ganga þeir a tal Hárekr oc Eyvindr aɴan veg fra bnom Eɴ er þeir hafa litla hrið talat þa coma þar menn Oláfs konongs þeir er Háreki hofþo norðr fylgt taca þa hꜹndom Eyvind oc leiða hann til ſcips með sér fara ſiþan i brot með Eyvind letta þeir eigi fyʀ ſiɴi ferð eɴ þeir coma til Þrandheims oc fiɴa Oláf konong i niðar óſi var þa Eyvindr flttr til tals við Oláf konong bꜹð konongr honom at taka ſcírn ſem ꜹðrom mǫnnom Eyvindr qvað þar nei við konongr bað hann bliþom orðom at taka við criſtni oc ſegir honom marga ſcynſemi oc ſva byscup Eyvindr ſcipaðiz eigi við þat þa bꜹð konongr honom giafar oc veizlor ſtórar eɴ Eyvindr neítti óllo því þa het konongr honom meizlom eða dꜹða eigi ſcipaðiz Eyvindr við þat Siþan let konongr bera iɴ mɴlꜹg flla af gloðum oc ſetia a qvið Eyvindar braſt bratt qviþriɴ ſundr þa mælti Eyvindr taki af mér mɴlꜹgina ec vil mæla orð nokoʀ aðr ec dey oc var ſva gert þa ſpurði konongr vilt n Eyvindr tra a criſt nei ſegir hann ec má enga ſcírn fá ec em einn andi qvicnaðr i mannz licam með fiolkyɴgi fiɴa eɴ faðir miɴ oc moðir fengo eigi fyʀ barn átt ſiþan do Eyvindr oc hafþi verit hiɴ fiol kɴgaſti maðr Eɴ m varit eptir let Oláfr konongr ba ſcip ſin oc liþ þa hafþi hann ſialfr trǫnona hafþi hann þa micit liþ oc fritt eɴ er hann var biɴ helt hann liþino ut eptir firði oc ſiþan norðr fyrir byr-ðo oc ſva norðr a Haloga land eɴ hvar ſem hann com við land þa atti hann þing bꜹð hann þar ǫllo folci at taka ſcírn oc rétta trú bar þa engi maðr trꜹſt til at mæla i móti oc criſtnaðiz þa land alt þar ſem hann fór Oláfr konongr toc veizlo i þiótto at Háreks þa var hann ſcírðr oc alt liþ hans gaf Hárekr konongi giafir ſtorar at ſcilnaði oc gerþiz hans maðr oc toc veizlor af konongi oc lendz mannz rétt Rꜹðr hiɴ rammi er nefndr bondi eiɴ er bió i firði þeim er Salpti heitir i goðey Rꜹðr var maðr ſtor ꜹðigr oc hafþi marga hscarla hann var ricr maðr fylgði honom micill fioldi fiɴa þegar er hann þrpti Rꜹðr var blotmaðr micill oc mioc fiolkɴigr hann var vin micill þess mannz er fyʀ varnefndr þórir Hiortr váro þeir baðir hofþingiar miclir Eɴ er þeir ſpurþo at Oláfr konongr fór með her mannz ſuɴan m Hálogaland þa ſamna þeir her ſaman oc bioða ſcipom út oc fa liþ micit Rauðr hafþi dre-ka miciɴ oc gllbin hꜹfot a var þat ſcip xxx at ruma tali oc micit at því Þorir Hiortr hafþi oc micit ſcip þeir halda liþi því ſuðr i moti Oláfi konongi Eɴ er þeir hittaz þa leɢia þeir til oʀosto við Oláf konong varð þar micill bardagi oc gerþiz brátt maɴfall oc ſneri því i liþ Haleygia oc ruþz ſcip þeira oc því næſt ſló a þá felmt oc ótta reri Rauðr með dreka ſiɴ út til hafs oc því næſt lét hann draga ſegl ſitt Rauðr hafþi jafnan byr hvert er hann vildi ſigla oc var þat af fiolkyɴgi hans Er þat at ſegia ſciótaz af ferð Rauðs at hann ſigldi heim i Goðey Þorir Hiortr flyði iɴ til landz oc liopo þar af ſcipom Eɴ Oláfr konongr fylgði þeim liopo þeir oc af ſcipom oc raco þa oc drápo varþ konongr eɴ fremſtr ſem jafnan þa er ſlíct ſcyldi þreyta hann ſa hvar Þorir Hiortr lióp hann var allra manna fóthvataſtr konongr raɴ eptir honom oc fylgði honom vigi hun-dr hans þa mælti konongr Vigi tac hiortiɴ Vigi lióp fram eptir Þori oc þegar upp a hann Þorir nam ſtað við þa ſcꜹt konongr keſio at Þori Þorir lagði ſverþi til hundzens oc veítti honom ſár micit eɴ jamſciott fló keſia konongsens undir hꜹnd þóri svá at t ſtoð um aðra ſiþona lét Þórir þar lif ſitt Eɴ vigi var boriɴ ſáʀ til ſcipa Oláfr konongr gaf griþ ǫllom mǫnnom þeim er báþo oc criſt-ni vildo taka Oláfr konongr hellt liþi ſino norðr með landi oc criſtnaði alt folc þar ſem hann fór eɴ er hann com norðr at Salpti ætlaþiz hann at fara iɴ i fiorðiɴ oc fiɴa rꜹð eɴ hret veðrs oc ſtaka ſtormr lá iɴan eptir firðe oc la konongr þar til vico oc hellzc et ſama hreɢviðri iɴan eptir firði Eɴ et ytra var bláſandi byʀ at ſigla norðr með landi ſigldi þa konongr alt norðr i ꜹmd oc gecc þar alt fólc undir criſtni Siþan ſnýr konongr ferð ſiɴi aptr ſuðr Eɴ er hann com norþan at Salpti þa var reɢ út eptir firðe oc ſíadrif konongr lá þar nokorar nætr oc var veðr et ſama þa talaði konongr við Sigurð byskup oc ſpurþi eptir ef hann kyɴi þar nokot rað til leɢia byskup ſegir at hann mundi freiſta ef Guð vill ſinn ſtyrc til leɢia at ſigra þeɴa fianda crapt Sigurðr byskup toc allan meſo ſcr-ða sinn oc gecc fram i ſtafn a konongs ſcipi lét tendra kerti oc bar reykelſi ſetti roðo cross upp i ſtafninn las þar guðſpiall oc margar bǫnir aðrar Stcþi vigðo vatni m alt ſcipit Siþan bað hann taka af tioldin oc róa iɴ a fiorðiɴ konongr let þa calla til aɴarra ſcipa at allir ſcyldo ró-a eptir honom Eɴ er roðr var greiddr a trǫnɴe þa gecc hon iɴa fiorðiɴ oc keɴdo þeir engan vind á sér er því ſcipi rero oc ſva ſtoð tóptinn eptir i vaʀſímanm at þar var logn En ſva lꜹs ſiarokan brot fra hvartveɢia veg at hvergi ſa fiolliɴ fyrir Reri þa hvert ſcip eptir ꜹðro þar i lognino fóro þeir ſva allan dag oc eptir m nottina com litl fyrir dag i Goðeyiar eɴ er þeir com fyrir bø rꜹðs þa flꜹt þar fyrir landi dreki hans ſa hiɴ mic-li Oláfr konongr gecc þegar p til bøiarens með liþ ſitt veitti þar atgongo lopti því er Rauðr ſvaf í oc brt upp hliopo menn þar iɴ var þa Rauðr handtekiɴ oc bndiɴ eɴ drepnir þeir menn aðrir er þar váro inni eɴ ſmir handteknir þa gengo konongs menn at ſcála þeim er hscarlar Rauðs ſváfo i voro þar ſmir drepnir eɴ ſmir bndnir ſumir barðir lét þa konongr leiða Rauð fyrir ſic bꜹð honom at láta ſcí-raz mn ec þa ſegir konongr eigi taka af þér eigo þina vera heldr vin þiɴ ef þ kant tilgæta Rꜹðr pti a moti því ſegir at aldri ſcyldi hann a criſt trúa oc guðlaſtaði mioc konongr varð þa reiðr oc ſagði at Rꜹðr ſcyldi hafa hiɴ verſta dꜹða þa let konongr taca hann oc binda opiɴ a ſlá eina let ſetia kefli a millom taɴa honom oc luka p ſva muɴiɴ þa let konongr taca lyngorm eiɴ oc bera at mɴi honom eɴ ormriɴ vildi eigi i mɴiɴ oc reyctuz frá i brot þvi Rauðr bles i moti honom þa let konongr taca hvaɴóla trmbo oc ſetia i mnn Rauði FJ; BA: Rauð eɴ ſmir menn ſegia at konongr leti taca lðr ſiɴ oc ſetia i mɴ honom oc let þar i ormiɴ let bera tan at ſlájárn gloanda rǫcþiz þa ormriɴ i mɴ Rauðs oc ſiþan i halſiɴ oc ſcar t m ſiþona let Rauðr þar lif ſitt Oláfr konongr toc þar ofa micit fe i glli oc ſilfri oc ꜹðro lꜹſafe i vapnom oc margs conar dyrgripom Eɴ menn alla þa er fylgt hǫfþo Rauð lét konongr ſcíra eɴ þa er þeir villdo eigi let hann drepa eða qvelia Þa toc Oláfr konongr dreca er Rꜹðr hafþi átt oc ſtyrði ſialfr því at þat var miclo meira ſcip oc friðara en tranaɴ fram var a dreca hꜹfot eɴ aptr krꜹcr oc fram af ſem ſporðr oc hvartveɢi ſvíriɴ oc allr ſtafniɴ var með glli lagðr þat ſcip callaði konongr ormiɴ því at þa er ſegl var a lopti ſcyldi þat vera fyrir véngi drekans var þetta ſcip friðazt i Noregi ollom Eyiar þær er Rauðr bygði heita gylling oc hæring eɴ allir ſaman heita þær goðeyiar oc goðeyia ſtrꜹmr fyrir norðan milli oc meginlandz Oláfr konongr criſtnaði fiorð þann allan feʀ ſiþan leið ſina ſuðr með landi oc varþ i þeiri ferð mart þat er i fraſǫgn er frt eɴ troll oc illar vettir glettz við menn hans oc ſtndom við menn hann ſialfan Eɴ vér viliom heldr rita m þa at-burði er Oláfr konongr criſtnaði Noreg eða ǫɴor þꜹ lꜹnd er hann com criſtni á Oláfr konongr com liþi ſino þat ſama hꜹſt i Þrandheim oc helt til Niþaróꜱ oc bio ſer þar til vetrſeto þat vil ec n næſt rita lata at ſegia fra iſlenzcom mǫnnom Þetta ſama hꜹſt com til Niþar óꜱ tan af iſlandi Kiartan Oláfs ſon Hoſcullz ſonar oc dottor ſon Egils Scallagrims ſonar er eiɴ hefir callaðr verit maɴvænſtr maðr þeira er fǫzc hafi a iſlandi þar var þa oc Haldoʀ ſonr Guðmndar a mǫðruvǫllum oc Kolbeiɴ ſon Þorðar freysgoða bróðir Breɴo floſa Fiorði Svertingr ſonr Runolfs goða þeꜱir váro allir heiðnir oc margir aðrir ſumir rikir eɴ ſmir orikir þa com oc af iſlandi gǫfgir menn er criſtni hofþo tekit af þangbrandi Gitzoʀ hvíti ſon Teitz Ketilbiarnarſonar Eɴ moðir hans var Alof dóttir Boðvars herſis vikinga kara ſonar Broðir Bǫðvars var Sigurðr faðir Eiríks bioða ſcalla fǫðor Aſtriðar móðor Oláfs konongs Hialti hét eiɴ iſlenzcr maðr Sceɢia ſon hann atti Vilborgo dóttor gizorar Hvíta Hialti var oc criſtinn oc toc Oláfr konongr feginſamliga við þeim magom Gitzori oc hialta oc váro þeir með honom Eɴ þeir iſlenzcir menn er fyrir ſcipom reðo oc heiðnir váro þa leitaðo þeir til brꜹtſiglingar þegar konongr var i bønom þvíat þeim var ſagt at konongr nꜹðgaði alla menn til criſtni eɴ veðr gecc i þrá þeim oc rac þa aptr ndir niðarhólm þeir reðo þar fyrir ſcipom þorariɴ Nefiolfsſon Hallfrðr ſcald Ottarsſon Brandr hiɴ rvi Þorleicr Brandz ſon þetta var ſagt Oláfi konongi at Iſlendingar váro þar nockorum ſcipum oc heiðnir allir oc villdo flyia fnd konongs þa ſendi konongr menn til þeira oc baɴaði þeim brꜹt at hallda bꜹð þa leɢia iɴ til bǫiar oc gerþo þeir ſva oc báro eigi af ſcipom ſinm Þa com Michaels meſſa lét konongr þa hallda mioc lét ſyngia meꜱo hatiðliga Iſlendingar gengo til oc lyd-do ſꜹng fǫgrom oc klcna hlioðe eɴ er þeir com til ſcipa ſinna ſagði hveʀ þeira hverng licat hafþi atferð criſtina manna Kiartan lét væl yfir eɴ fleſtir aðrir lǫſtoðo eɴ þat er ſem mælt er at morg ero konongs eyro var konongi þetta ſagt þa gerþi hann þegar m daginn maɴ eptir Kiartani oc bað hann coma til ſin Kiartan gecc til konongs með nokora menn fagnaði hann honom væl Kiartan var allra manna meſtr oc friðaſtr oc væl orði fariɴ eɴ er þeir konongr hofþo fám orðom við ſciptz þa bꜹð konongr Kiartani at taca við criſtni Kiartan ſegir at hann vill þvi eigi níta ef hann ſkal þa hafa vinátto konongs konongr heitr honom vinátto sína fllcomiɴi oc ſemia þeir konongr þetta ſattmal milli ſin aɴan dag eptir var Kiartan ſcírþr oc Bolli þorlaksſon frændi hans oc alt fǫroneyti þeira var Kiartan oc Bolli i boþi konongs meþan þeir varo i hvitaváþom oc var konongr allkǫʀ til þeira Oláfr konongr gecc eiɴ dag úti a ſtræti eɴ menn nockorir gengo e moti þeim oc ſa er fyrſtr gecc fagnaði konongi konongr ſpurþi þaɴ maɴ at nafni Sa nefndiz Hallfrøðr þa mælti konongr Er-t ſcaldit hann ſegir kaɴ ec yrkia þa mælti konongr þ mnt vilia taka criſtni oc geraz ſiþan miɴ maðr hann ſegir coſtr ſkal a því vera at ec mun ſcíraz ef þ konongr veitir mér ſialfr Guðſifiar af engom manni ꜹðrom vil ec þat þiɢia konongr ſvarar ec vil þat gera var þa Hallfrøðr ſcirðr oc helt konongr honom undir ſcírn Siþan ſpurði konongr Hallfrøð villt n geraz miɴ maðr Hallfrøðr ſegir ec var fyʀ hirðmaðr Haconar Jarls nu vil ec eigi geraz þer handgengiɴ oc engom ꜹðrom hofþingiom nema þ heitir mér því at mic hendi enga þa lti er þ rekir mic fra þér Svá at eino er mér ſagt ſegir konongr fra þer Hallfreðr at þ ert eigi ſva vitr eða ſpacr at mér er ǫrvænt at þ gørir þa lti er ec vil fyrir engan mn við ſæma Drept mic þa ſegir Hallfrøðr konongr mælti þ ert vandræþa ſcald eɴ miɴ maðr ſcalt n vera Hallfrøðr ſvarar hvat gefr þu konongr mér at nafnfeſti ef ec ſcal heita vandræþa ſcald konongr gaf honom ſverð oc fylgði engi umgerþ konongr mælti yrk n viſo m ſverþit oc lát ſverþ vera i hverio viſo orði Hallfrøðr qvað þa fecc konongr honom mgiorð Af Hallfrøðar qvæþom tǫcom vér viſinde oc ſaɴendi þat er þar er ſagt fra Oláfi konongi Tryggva ſyni Þetta ſama hꜹſt com þangbrandr preſtr af Iſlandi til Oláfs konongs oc ſegir ſinar farar eigi ſléttar ſegir at iſri com þar aſamt með oꜱ at ver ſcyldim fiɴaz iɴ a mæriɴi oc gera þar blót micit Eɴ ef ec ſcal til blóta hverfa með yðr þa vil ec gera láta et meſta blót þat ſem títt er oc blota mǫnnom vil ec eigi til þess velia þræla eða illmenni ſcal til þeꜱ velia at fá goðo-nom hina agætſto menn nefni ec til þeꜱ Orm Lygro af meðal hſom Styrkár af Gimſm Kár af grytingi Aſigi mnt konongr vilia ganga a bac orðum þinom því at þ mælir ſva at engi maðr ſcal ſva micit hafa gǫrt til reiði þiɴar at eigi vilt þat ppgefa þeim er ſcíraz vi-lia oc láta af heiðni N vilia þessir allir iſlenzcir menn er hér ero n ſciraz láta eɴ ver manom fiɴa bragð þat til er criſtni mun viðgangaz a iſlandi oc mano feðr þeira micit liþſiɴe veita at þesso máli Eɴ þang-brandr for þar ſem hér með yðr með ofſtopa oc maɴdrap oc þoldo menn honom þar eigi ſlíct toc þa konongr at lyða a ſlícar rǫðor váro þa ſcírðir allir iſlennzcir menn þeir ſem þar voro þa Oláfr konongr var meſtr iþrótta maðr i Noregi þeira er menn hafa fraſagt um alla lti hveriom manne var haɴ ſterkari oc fimari oc ero þar margar fraſagnir ritaðar m þat Ein ſ er hann gecc i ſmalsar horn oc feſti ſciold ſiɴ i ofanvert biargit oc eɴ þat er hialp hirð manne ſinom þeim er aðr hafþi clifit biargit ſva at hvárki matti comaz p ne ofan eɴ konongr gecc til hans Oláfr konongr var meſtr iþrótta maðr i Noregi þeira er menn hafa fraſagt um alla lti hveriom manne var haɴ ſterkari oc fimari oc ero þar margar fraſagnir ritaðar m þat Ein ſ er hann gecc i ſmalsar horn oc feſti ſciold ſiɴ i ofanvert biargit oc eɴ þat er hialp hirð manne ſinom þeim er aðr hafþi clifit biargit ſva at hvárki matti comaz p ne ofan eɴ konongr gecc til hans oc bar hann undir hendi sér ofan a jǫfn Oláfr konongr gecc eptir árom utbyrðis er menn hans rer á orminom oc hann lec á þrimr handſǫxm ſva at jafnan var eitt a lopti oc hendi æ meðalkaflann hann va jafnliga báþom hꜹndom oc ſcꜹt ij ſpio–tm ſeɴ Oláfr konongr var allra manna glaðastr oc leikiɴ mioc bliþr oc litillátr acafa maðr micill um alla lti ſtórgiofll ſndr gerþa maðr micill fyrir ollom mǫnnom um frøcnleic i oʀostom allra manna grimmaſtr þa er hann var reiðr oc qva-ldi ovini ſina mioc ſma breɴdi hann i eldi ſuma lét hann ólma hnda rífa i ſndr ſma lemia eða caſta fyrir hábiorg váro af þeim ſocom vinir hans aſtuðgir við hann eɴ uvinir hans hræd-duz við hann var því micil framkvæmd hans at ſumir gorðo hans vilia með bliþo oc vinátto eɴ ſmir fyrir rǫzlo ſakir Leifr ſonr Eirics rꜹða þess er fyrztr bygði grnland var þetta ſumar comiɴ af Grønlandi til Noregs for hann a fund Oláfs konongs oc toc við criſtni oc var m vetriɴ með Oláfi konongi Guðrøðr ſon Eiríks bloðøxar oc Guɴhilldar hafþi verit i hernaði i veſtrlꜹndom ſiþan er hann flyði land með fyrir Haconi Jarli Eɴ a þeꜱo ſumri er n er aðr fra ſagt þa er Oláfr konongr Tryggva ſon hafþi iiij vetr raþit fyrir Noregi þa com Guðrøðr til Noregs oc hafþi morg herſcip hann hafþi þa ſiglt ut af Englandi oc er hann com i land von i Noregi þa ſtefndi hann ſuðr með landino þangat er honom var miɴi vón fyrir Oláfi konongi ſiglir Guðrøðr ſuðr til vicriɴar Eɴ þegar er hann com til landz toc hann at heria oc briota ndir ſic landz folc en beiddi ſer viðtǫco Eɴ er Landzmenn ſa at heʀ micill var comiɴ a hendr þeim þa leita menn ſer griþa oc ſętta oc bjoða konongi at þing boð ſkyli fara yfir land oc bioða honom heldr viðtǫco eɴ þola her hans oc váro þar lꜹgð freſt á meþan þingboð veri yfir krafþi þa konongr viſtagialdz meþan ſ biþandi ſcyldi vera Eɴ bndr kioſa hiɴ coſt heldr at ba konongi veizlor þa ſtund alla er hann þurfti til þess oc toc konongr þaɴ coſt at hann fór m land at veizlom með ſmt liþ ſitt enn ſmt gætti ſcipa hans Eɴ er þetta ſpyria þeir brðr Hyrningr oc Þorgeiʀ mágar Oláfs konongs þa ſamna þeir sér liþi oc raða sér til ſcipa fara ſiþan norðr i víkina oc coma a eiɴi nótt með liði ſino þar ſem Guðrøðr konongr var a veizlo veita þar atgongo með eldi oc vápnom fell þar Guðrøðr konongr oc fleſt alt liþit hans Eɴ þat er a ſciponom hafþi verit var ſmt drepit eɴ ſmt comz ndan oc flyþi viz vegar váro þa dꜹðir allir ſynir Eiríks oc Guɴhilldar Þann vetr eptir er Oláfr konongr hafþi comit af Halogalandi let hann reiſa ſcip micit iɴ undir Laðhꜹmrom þat er meira var miclo eɴ ꜹɴor þꜹ ſcip er þa váro i landino oc ero eɴ þar backa ſtockar þeir ſva at ſiá ma Þorbergr Scafhǫɢ er nefndr ſa maðr er ſtafna ſmiðr var at ſcipino eɴ þar váro margir aþrir at ſumir at fella ſumir at telgia ſumir ſꜹm at ſlá ſumir til at flytia viðo váro þar allir Ltir vandaþir mioc til var ſcipit bæþi lángt oc breítt oc borð micit oc ſtór viðat eɴ er þeir báro ſcipit borði þa atti Þorbergr nꜹð ſynia orende at fara heim til bús síns oc dvaldiz þar mioc lengi Eɴ er hann com aptr þa var ſcipit fullborda for konongr þegar um qvelldit oc þorbergr með honom oc ſia þa ſcipit hverng orþit ſe oc mælti hverr maðr at alldri hefþi ſét lang ſcip jam micit eða jamfrítt feʀ þa konongr aptr i bøiɴ Eɴ ſnema eptir um morginiɴ feʀ konongr eɴ til ſcip ſins oc þeir Þorbergr váro þa ſmi-ðar þar aðr comnir ſtoðo þeir allir oc hofþz eigi at konongr ſprði hvi þeir føri ſva þeir ſegia at ſpilt var ſcipino oc maðr mundi gengit hafa fra framſtafni til lyptingar oc ſett i borðit ofan hvert ſcyli hǫɢ at ꜹðro gecc konongr þa til oc ſá at ſatt var mælti þegar oc ſvarði um at ſa maðr ſkyldi deyia ef konongr viꜱi hverr fyrir ꜹfn-dar ſacir hefþi ſpilt ſcipino eɴ ſa er mér kaɴ þat ſegia ſkal micil gøði af mér lióta þa ſegir þorbergr ec mun cuɴa ſegia yðr konongr hveʀ þetta verc mn gǫrt hafa mér er eigi þess at ꜹðrom manne meire von ſegir konongr at þetta happ mni henda eɴ at þér at verða þess víꜱ oc kɴa mér ſegia Segia mun ec þér konongr ſegir hann hverr gǫrt hefir ec hefi gǫrt þa ſvarar konongr Þa ſcalt bta ſva at jamvel ſe ſem aðr var þar ſkal lif þitt við liɢia Siþan gecc þorbergr til oc telgði borþit ſvo at ǫll gengo or ſcylihǫɢiɴ konongr mælti þa oc allir aðrir at ſcipit væri miclo friðara a þat borð er þorbergr hafþi ſcorit bað konongr hann þa ſva gera a bæþi borð oc bað hann hafa micla þꜹck fyrir var þa þorbergr hꜹfot ſmiðr fyrir ſcipino þar til er gǫrt var var þat dreci oc gǫrr eptir því ſem ormr ſa er konongr hafþi haft af Hálogalandi eɴ þetta ſcip var miclo meira oc at ollom ltom meir vandað þat callaði hann orm hiɴ langa eɴ hiɴ orm hiɴ ſcamma A orminom langa váro iiij rm oc xxx Hǫꝼotiɴ oc króciɴ var alt gullbit ſva váro há borðin ſem a haf ſcipom þat hefir ſcip verit bezt gert oc með meſtom coſtnaðe i Noregi Eiríkr Jarl Haconar ſon oc brðr hans oc margir aðrir gofgir frændr þeira fóro af landi a brot eptir fall Haconar Jarls for Eiríkr Jarl ꜹſtr i Sviþioð a fnd Oláfs Svia konongs oc fengo þeir þar goðar viðtǫcor Veitti Oláfr konongr þar Jarli friðland oc veizlor ſtórar ſva at hann matti þar væl halda ſic i landi oc liþ ſitt þess getr þorðr Kolbeins ſon Lið micit ſotti af Noregi til Eiríks Jarls þat er landflótta varð fyrir Oláfi konongi Tryggva ſyni toc Eiríkr Jarl þa þat rað at hann reð sér til ſcipa oc fór i hernat at fa sér fiár oc liþi ſino hann helt furſt til Gotlandz oc lá þar við lengi um ſumarit oc ſætti cꜹp ſcipom er ſigldo til landzins eða vikingom ſtndom gecc hann pp a landit oc heriaþe þar viða með ſianom Sva ſegir i bandadrapo Siþan ſigldi Eiríkr Jarl ſuðr til vind landz oc hitti hann fyrir ſtꜹrinom vikinga ſcip nockor oc lagþi til oʀosto við þá þa fecc Eiríkr Jarl ſigr eɴ drap vikingana Sva ſegir i baɴda drapo Eiríkr Jarl ſiglði m hꜹſtit aptr til Sviðioþar oc var þar at ve-tr aɴan Eɴ at váre bio Jarl her ſiɴ oc ſigldi ſiþan i ꜹſtr veg eɴ þa er hann com i riki Valdimars konongs toc hann at heria oc drepa maɴfolkit oc breɴa alt þar ſem hann for oc eyddi lan-dit hann com til Aldeigio borgar oc ſettiz þar um þar til er hann vaɴ ſtaðiɴ drap þar mart fólc eɴ brꜹt oc breɴdi borgina alla oc ſiþan for hann viða herſcilde um garða ríki ſva ſegir i banda drapo Eiríkr Jarl var i þessom hernaði ǫllom ſamt v ſmr eɴ er hann com or garðaríki for hann herſcilldi vm alla aþalſyſlo oc eyſyſlo oc þar þoc hann iiij vikinga ſceiðr af dǫnom oc drap allt af Sva ſegir i bandadrapo Eiríkr Jarl for til Danmerkr þa er hann hafþi eiɴ vetr verit i Sviavelldi hann for a fnd Sveins Tiugoſceɢs danakonongs oc bað til handa sér Gyðo dóttor hans oc var þat at raði gert fecc þa Eiríkr Jarl Gyðo vetri ſiðaʀ atto þꜹ ſon er Hacon hét Eiríkr Jarl var a vetrom i Danmǫrc eɴ ſtundom i Sviaveldi en i hernaðe a ſumrom Sveiɴ Danakonongr Tiúgoſceɢ atti Guɴhildi dóttor Burizláfs vinda konongs eɴ i þenna tíma ſem n var aðr fraſagt var þa þat til tiðenda at Guɴhilldr drotning toc ſott oc aɴdaþiz eɴ litlo ſiþaʀ fecc Sveinn konongr Sigríðar hiɴar Stóʀáðo dóttor Scꜹglar Toſta móðor Oláfs ens Sǫnſca Svia konongs toc þar þa með tengðom kononga kærleikar oc með ǫllom þeim Eiríki Jarli Haconar ſyni Brizláfr vindakonongr krði mal þat fyrir Sigvallda Jarli mági ſinom at ſættar gerþ ſ var rofin er Sigvalldi Jarl hafþi gǫrt milli Sveins konongs oc Burizláfs konongs Brisláfr konongr ſcyldi fá þyri Haraldz dóttor ſystor Sveins konongs eɴ þat rað hafþi eigi framgengit því at þyri ſetti þar þvert nei fyrir at hon mndi giptaz vilia heiðnom manni oc gꜹmlm N ſegir Búrizláfr konongr Jarli at hann vili heimta þaɴ máldaga oc bað Jarl fara til Danmerkr oc hafa þyri drotningo til ſin Sigvalldi Jarl lagþiz þa ferð eigi undir hǫfot oc feʀ a fnd Sveins Dana konongs oc berr þetta mál fyrir hann oc kmr Jarl ſva fortǫlum sínom at Sveinn konongr fær i hendr honom þyri ſyſtor sína oc fylgðo henne ko-nor nocorar oc foſtrfaðir hennar er nefndr er Ꜹtzor Aga ſon ríkr maðr oc nocorir menn aðrir com þat i einka mál með konongi oc Jarli at eignir þær i vindlandi er att hafþi Guɴhildr drotning ſcyldi þa hava þyri til eiginorðz oc þar með aðrar ſtorar eignir i tilgiof ſina þyri grét ſarliga oc for mioc nꜹðig Eɴ er þꜹ Jarl com i vindland þa gerþi Búrizláfr konongr brllꜹp ſitt oc fecc þyre drótningar eɴ er hon var með heiðnum mǫnnom þa vildi hon hvárki þiɢia mat ne dryck af þeim oc for ſva fram vij nætr Eɴ þa var þat a eiɴi nott at þyri drotning oc Ǫtzoʀ liopz i brot i nátt myrcri til ſcógar er þat ſciotaz fra þeira ferð at ſegia at þꜹ coma fram i Danmǫrc oc þorir þyri þar fyrir engan mn at vera fyrir þa ſǫc at hon veit at ef Sveinn konongr ſpyrr bróðir hennar til hennar þar at hann mvn ſciott ſenda hana aptr til Vindlandz fara þꜹ alt huldo hꜹfþe þar til er þꜹ coma i Noreg letti þyri ferðiɴi eigi fyʀ eɴ þꜹ coma a fund Oláfs konongs toc hann við þeim vel oc váro þꜹ þar i goðom fagnaði ſegir þyri konongi alt um ſin vendræði oc biðr hann hiálp raða biðr sér friðar i hans ríki þyri var kona orð ſniǫll oc virþiz konongi væl røþor hennar Sa hann at hon var frið kona oc kømr i hug at þetta mani vera gott qvanfang oc víkr þaɴg røðuɴi ſpyrr ef hon vill giptaz honom Eɴ ſva ſem þa var hennar raði comit þotti heɴi vandi micill or at raða eɴ i aɴan ſtað ſa hon hverſo farſælict giaforð þetta var at giptaz ſva agætom konongi oc bað hann raða fyrir ſer oc ſino raðe Oc ſva ſem m þetta var talat þa feck Oláfr konongr þyri drotningar Þætta brullꜹp var gǫrt m hſtit þa er konongr hafþi comit norþan af Halo-galandi var Oláfr konongr oc Þyri drótning i niðarosi m vetrinn Eɴ eptir m várit þa krðe þyri drotning opt fyrir Oláfi konongi oc gret sárliga þat er eignir hennar váro ſva miclar i vindlandi eɴ hon hafþi eigi fiárlt þar i landi ſva ſem drotningo ſǿmdi ſtundum bað hon konong fǫgrom orðom at hann ſcyldi fa henne eign ſina ſegir at Búrizláfr konongr var ſva micill vin Oláfs konongs at þegar er þeir fyɴiz mndi konongr fa Oláfi konongi allt þat er hann beiddiz Eɴ er þessar rǫðo urðo varir vinir Oláfs konongs þa lꜹtto allir konong þeꜱaʀar farar svá ſegir at þat var einn dag ſnimma um varit at konongr gecc eptir ſtræti eɴ við torg gecc maðr i móti honom með hvaɴir margar oc ndarliga ſtorar þaɴ tima várs konongr toc eiɴ hvaɴ niola miciɴ i hǫnd sér oc gecc heim til herbergis Þyri drotningar Þyri ſat iɴ i ſtofɴi oc gret er konongr com iɴ konongr mælti Se her hvaɴióla miciɴ er ec gef þer hon lꜹſt við hendiɴe oc mælir Stʀom gaf Haralldr Gormsſon Eɴ miðr þraþiz hann at fara af landi oc ſǫkia eign ſína eɴ þ gørir n oc reyndiz þat þa er hann for hingat i Noreg oc eyddi meſtan lt landz þessa eɴ eignaðiz alt at ſcyl dom oc ſcꜹttom eɴ þ Þorir eigi at fara i gegnom Dana veldi fyrir Sveini konongi bróðor minom Oláfr konongr hliop p við er hon mælti þetta oc mælir hátt oc ſvarði við Aldrei ſcal ec hræddrfara fyrir Sveini konongi bróðor þinom oc ef okrir fndir verða þa ſkal hann fyrir láta Oláfr konongr ſtefndi þing i bønom litlo ſiðaʀ hann gerþi þa bert fyrir allri alþyðo at hann mn leiðangr hafa úti m ſmarit fyrir landi oc hann vill nefnd hafa or hverio fylki bæþi at ſcipom oc liþi ſegir þa hverſo morg ſcip hann vill þaðan hafa or firðinom Siþan gǫrir hann orðſending bæþi norðr oc ſuðr með landi et ytra oc et ǫfra oc lætr liþe ut bioða Oláfr konongr lætr þa ſetia fram orminn langa oc ǫll ǫɴor ſcip ſin bæþi ſtór oc ſmá Styrði hann ſiálfr orminom langa oc þa er menn váro þar raðnir til ſcipanar þa var þar ſva mioc vandat liþ oc valit at engi maðr ſcyldi vera a Orminom langa ellri eɴ ſextøgr eða yngri eɴ tvitogr eɴ valþir mioc at afli oc hreyſti þar váro fyrſt tilſcoraðir hirðmenn Oláfs konongs því at þat var valit af iɴanlandz mǫnnom oc tanlandz alt þat er ſtercaſt var oc frøcnaſt Ulfr rꜹði hét maðr er bar merki Oláfs konongs oc i ſtafni var a orminom oc aɴaʀ Kolbiorn ſtallari þorſteiɴ Uxafótr Vicaʀ af tindalandi bróðir Arnliotz Gellina þeꜱir váro arꜹſ-niɴi i ſǫxom Vakr Elfſki Rꜹ-maſon Berſi hin ſterki Án Skyti af Iamtalandi Þrándr rammi af þelamorc oc oþyrmir bróðir hans þeir Haleygir Þrandr Skialgi Agmndr Sandi Lǫðvér Langi or Saltvik Harekr hvasſi þeir iɴan þrndir Ketill Hani Þorfiɴr eiſli Havarðr oc þeir brðr or Orkdal Þeꜱir váro i fyrir rumi Biorn af Stuðlo þorgrimr or Hvini Þioðolfsſon Aſbiorn oc ormr Þorðr or marþar lg þorſteiɴ hviti af Ofroſtǫðom Ar–noʀ mørſki Hallſteiɴ oc Hꜹ-kr or fiorðom Eyvindr ſnákr Bergðoʀ beſtill Hallkell af fiolm Olafr drengr Arnfiɴr Sygnſki Sigrðr bílðr Einaʀ Hǫrðzki oc fiɴr Ketill rygſkci Griotgarðr rꜹſqvi þeꜱir váro i krapparmi Einar Þambarſcelfir hann þótti þeim eigi ltgengr þviat hann var xviij ve-tra Hallſteiɴ Hlífarſon Þórolfr Ivarr ſmetta Ormr ſcogar nef oc margir aðrir menn mioc agætir váro a orminom þott vér kuɴim eigi nefna viij menn váro i hálrymi a orminom oc var valit einom manni oc einom xxx váro i firir rmi þat var mal manna at þat maɴval er á orminom var bar eigi miɴa af ꜹðrom mǫnnom um frið-leica oc afl oc frcnleic enn or-mriɴ af ꜹðrom ſcipom Þorkell Nefia bróðir hans ſtyrði orminom ſcamma Þorkell Dyðrill oc Joſteiɴ móðor bræðr konongs hꜹfþo trǫnǫna oc var hvartveɢia þat ſcip allvel ſcipat ellifo ſtór ſcip hafþi Oláfr konongr or þrandheimi oc umfram xx ſeꜱor oc ſmæri ſcip Eɴ er Oláfr konongr hafþi mioc buit liþ ſitt or Niðar óſi þa ſcipaðe hann mǫnnom um ǫll þrǫndalǫg i ſyſlor oc ármenningar þa ſendi hann til Iſlandz Gitzoʀ hvita oc Hialta Sceɢiaſon at boða criſtni a iſlandi oc fecc með þeim preſt þaɴ er Þormoðr er nefndr oc fleiri vigða menn eɴ hafþi eptir með sér i giſling iiij iſleɴzca menn þa er honom þotto agætaſtir Kiartan Oláfs ſon Haldoʀ Guðmundar ſon Kolbein Þorðarſon Sverting Rúnólfs ſon Oc er þat ſagt af ferð þeira Gitzorar oc Hiallta at þeir com til Iſlandz fyrir Alþingi oc fóro til þings oc a þvi þingi var criſtni i lǫg tekit a iſlandi oc þat ſumar var ſcírt alt maɴfólc Oláfr konongr ſendi oc þat ſama vár Leif Eiríks ſon til Grønlandz at boða þar criſtni oc fór hann þat ſumar til grǿnlandz hann toc i hafi ſcip ſꜹgn þeira manna er þa váro oførir oc lágo a ſcipsflaki oc þa faɴ hann vínland it goða oc com við ſumarit til Grnlandz oc hafþi þaɴog með sér preſt oc keɴi menn oc fór til viſtar i Brattahliþ til Eiríks fǫðor síns menn cǫlloðo hann ſiþan Leif hiɴ hepna en Eiríkr faðir hans ſegir at þat var ſamſculda er Leifr hafþi borgit ſcipſꜹgn manna oc þat er hann hafþi fltt ſkémaɴin til grønlandz þat var preſtr Oláfr konongr for með liþi ſino ſuðr með landi ſótto þa til fndar við hann vinir hans margir rikis menn þeir er til ferðar váro bnir með konongi var þar hiɴ fyrſti maðr Erlingr Sciálgs ſon mágr hans oc hafþi hann ſceið ena miclo hon var xxx at rúmtali oc var þat ſcip allvel ſcipat þa com oc til konongs mágar hans Hyrningr oc þorgeiʀ oc ſtyrði hvartveɢi miclo ſcipi margir aðrir rikis menn fylgðo honom hann hafþi Lx Lang ſkipa er hann fór or landi oc ſigldi ſuðr fyrir Danmǫrc gegnom eyrarſnd oc i þeiri ferð com Oláfr konongr til vindlandz oc gerþi ſtefno lag við Burizláf konong oc fuɴz þeir konongar tǫloþo þeir þa vm eignir þær er Oláfr konongr heimti oc fóro allar røðor lícliga milli kononga oc var goðr greiðſcapr um þær heimtingar er Oláfr konongr þóttiz þar eiga Dvalþiz Oláfr konongr þar lengi m ſumarit faɴ þar marga vini ſina Sveiɴ konongr Tigo ſceɢ atti þa Sigriðe hina ſtoʀáðo ſem fyʀ er ritat Sigrið var hinn meſti vin Oláfs konongs Tryggva ſonar oc faɴ þat til ſaca at Oláfr konongr hafþi ſlitit ein-kamalom við hana oc loſtit hana i andlit ſva ſem fyʀ var ritit hon eɢiaði mioc Svein konong til at halda oʀosto við Oláf konong Tryggva ſon oc ſegir at þat var riɴ ſǫc við Oláf konong er hann hafþi lagz hia þyri ſystor hans at olofi yðro oc mundi eigi hinir fyʀi frændr yðrir ſlíkt þola hafþi Sigrið Drotning ſlícar fortǫlor optliga i mɴi oc com hon ſva ſinom fortǫlm at Sveinn konongr var fullcomiɴ at gera þat rað Oc ſnimma um várit ſendi Sveinn konongr menn ꜹſtr i Sviþioð a fnd Oláfs Svia konongs mágs ſins oc Eiríks oc lét ſegia þeim at Oláfr Noregs konongr hafþi Leiðangr ti oc ætlaði at fara m ſmarit til vindlanz fylgði þat orðſending at Sviakonongr oc Jarl ſcyldo her ti hafa oc fara til mótz við Svein konong ſcyldo þeir þa allir ſamt leɢia til oʀosto við Oláf konong Eɴ Sv-ia konongr oc Eiríkr Jarl váro þeꜱaʀar ferðar albnir oc drogo þa ſaman ſcipa her miciɴ af Sviaveldi foro þvi liþe ſuðr til Danmercr oc com þar ſva at Oláfr konongr Tryggva ſon hafþi aðr ꜹſtr ſiglt þess getr Haldoʀ ocriſtni er hann orti m Eirík Jarl Þeir Svia konongr oc Eiríkr Jarl helldo til fundar við Danakonong oc hǫfþo þa allir ogryɴe hers Sveiɴ konongr þa er hann hafþi ſent eptir herinom þa ſendi hann Sigvallda Jarl til vindlandz at nioſna m ferð Oláfs konongs tryggva ſonar oc gilldra ſvo til at fndr þeira Sveins konongs mætti verða oc Oláfs konongs feʀ þa Sigvalldi Jarl leið ſina oc com fram a Vindlandi for til Jomsborgar oc ſiþan a fund Oláfs konongs Tryggva ſonar voro þar micil vinátto mál þeira a milli com Jarl sér i hiɴ meſta kørleic við konong Aſtrið cona jarls dóttir Burizláfs konongs var vin micill Oláfs konongs oc var þat mioc af hinom fyʀom tengdom er Oláfr konongr hafði att Geiro ſyſtor hennar Sigvalldi Jarl var maðr vitr oc raðgr eɴ er hann com ſer i raðagerþ við Oláf konong þa dvaldi hann mioc ferðina hans ꜹſtan at ſigla oc faɴ til þeꜱ mioc ymſa lti eɴ liþ Oláfs konongs let geyſi illa oc váro menninir mioc heimfúsir er þeir lágo albúnir eɴ veðr byrvæn Sigvalldi Jarl fecc nioſn leyniliga af Danmǫrc oc þa var ꜹſtan comiɴ herr Dana konongs oc Eiríkr Jarl hafþi þa oc biɴ ſiɴ her oc þeir hofþingiarnir mundo þa coma ꜹſtr n-dir vindland oc þeir hofþ aqveþit at þeir mndo biþa Oláfs konongs við ey þa er Svold heitir Sva þat at Jarl ſcylldi ſva til ſtilla at þeir mætti þar fiɴa Olaf konong Þa com pati nockoʀ til Vindlandz at Sveinn Danakonongr hefþi herr úti oc gerþiz bratt ſa kʀ at Sveinn Danakonongr mndi vilia fiɴa Oláf konong eɴ Sigvalldi Jarl ſegir konongi ecki er þat rað Sveins konongs at leɢia til bardaga við þic með Danaher eiɴ ſaman ſva miciɴ her ſem þér hafit Eɴ ef yðr er nocoʀ grunr a þvi at friðr mni fyrir þa ſcal ec fylgia yðr með mino liþi oc þótti þat eɴ ſtyrcr hvar ſem Iomsvikingar fylgði hǫfþingiom man ec fa þér xi ſcip vel ſcipoð konongr jataði þesso var þa lítið veðr oc hagſtǫtt lét konongr þa leyſa flotaɴ oc bláſa til brotlꜹgo drogo menn þa ſegl ſin oc gengo meira ſmáſcipin ǫll oc ſigldo þeir undan a hafit t eɴ Jarl ſigldi nær konongs ſcipino oc callaði til þeira bað konong ſigla eptir sér mer er kuɴazt ſegir hann hvar diupaſt er um eyia ſundin eɴ þér manot þess þurfa með þꜹ hin ſtoro ſcip ſigldi þa Jarl fyrir með sínom ſcipom hann hafþi xi ſcip eɴ konongr ſigldi eptir honom með ſinom ſtorſcipom hafþi hann oc þar xi ſcip Eɴ allr aɴar herrinn ſigldi t a hafit Eɴ er er Sigvalldi Jarl ſigldi utan at Svǫld þa reri i móti þeim ſcta þ ein þeir ſegia Jarli at heʀ Danakonongs la þar i hofniɴe fyrir þeim þa lét Jarl hlaða ſeglonom oc róa þeir iɴ undir eyna Haldoʀ ucriſtni ſegir ſva Her ſegir at þeir Oláfr konongr oc Sigvalldi Jarl hofþo Lxx ſcipa oc eino meiʀ þa er þeir ſigldo ſɴan Sveiɴ Danakonongr oc Olafr Sviakonongr oc Eiríkr Jarl váro þar þa með allan her ſiɴ þa var fagrt veðr oc biart ſolſkín gengo þeir nu a holmin allir hǫfþingiar oc ſveitir með þeim oc ſá er ſcipin ſigldo t a hafit mioc morg ſaman oc n ſiá þeir hvar ſiglir eitt mikit ſcip oc glæſilict þa mælto baðir konongarnir þetta er micit ſcip oc akafa fagrt þetta mn vera or-mr hiɴ langi Eiríkr Jarl ſvarar oc ſegir at eigi er þetta ormr hinn langi oc ſva var ſem hann ſagði þetta ſcip atti Eindriði af Gimſm Litlu ſiðaʀ ſa þeir hvaʀ aɴat ſcip ſiglði miclo meira eɴ et fyʀa þa mælti Sveinn konongr hræddr er Oláfr Tryggva ſon n eigi þorir hann at ſigla með hǫfotin a ſcipi ſíno þa ſegir Eiríkr Jarl eigi er þetta konongs ſcip keɴi ec þetta ſcip oc ſeglit því at ſtafat er ſeglit þetta er Erlingr Sciálgs ſon látom ſigla þa betra er oꜱ ſcarð oc misſa i flota Oláfs konongs eɴ þetta ſcip þar ſva búit Eɴ ſtndo ſiðaʀ ſa þeir oc keɴdo ſcip Sigvallda Jarls oc vico þꜹ þaɴog at holmanom þa ſa þeir hvar ſigldo iij ſcip oc var eitt micit ſcip mælti þa Sveinn konongr biðr þa ganga til ſcipa ſiɴa at þa feʀ Ormr hiɴ Langi Eiríkr Jarl ſegir morg hafa þeir ꜹɴor ſtór ſcip oc glæſilig eɴ orm hinn langa biþom eɴ þa mælto mioc margir menn eigi vill Eiríkr Jarl n beriaz oc hefna fǫðor ſins þetta er ſcꜹm micil ſva at ſpyriaz mn um ǫll Lꜹnd ef vér liɢiom hér með jammiclo liþe eɴ Oláfr konongr ſigli a hafit út hér hia oꜱ ſiálfom Eɴ er þeir hofþo þetta talað m hrið þa ſa þeir hvar ſigldo iiij ſcip oc eitt af þeim var dreki allmicill oc mioc gll biɴ þa ſtóð upp sveinn konongr oc mælti kátt mn ormriɴ bera mic i qveld honom ſcal ec ſtyra þa mælto margir at ormriɴ var furðo micit ſcip oc frítt rꜹſn micil at lata gera ſlict ſcip þa mælti Eiríkr Jarl ſva at nokorir menn heyrðo þótt Oláfr konongr hefþi eigi meira ſcip eɴ þetta þa mndi Sveinn konongr þat alldri fa af honom með eiɴ ſaman Dana her Dreif þa folkit til ſcipaɴa oc ráco af tioldin Eɴ er hǫfþingiar ræddo þetta milli sín ſem n er ſagt þa ſa þeir hvar ſigldo iij ſcip alſcipt allmicil oc et iiijða ſiþaſt oc var þat ormr hiɴ langi Eɴ þꜹ hino ſtoro ſcip er aðr hofþo ſiglt oc þeir hgþo at ormr væri þat var et fyʀa tranan eɴ et ſiþaʀa ormr hiɴ Scammi Eɴ þa er þeir ſá ormiɴ Langa keɴdo allir mælti þa engi i mot at þar mundi ſigla Oláfr Tryggva ſon gengo þa til ſcipaɴa oc ſcipaðo til atlogoɴar váro þat einka mál þeira hǫfþingiaɴa Sveins konongs oc Oláfs konongs oc Eiríks Jarls at ſiɴ þriþng Noregs ſcyldi eignaz hveʀ þeira ef þeir feldi Oláf konong Tryggva ſon eɴ ſa þeira hǫfþingia er fyrſt gengi a ormiɴ ſcyldi eignaz alt þat ltſcipti er þar fecz oc hveʀ þeira þꜹ ſcip er ſialfr ryðe Eiríkr Jarl hafþe barða eiɴ geyſi micinn er hann var vanr at hafa i viking þar var ſceɢ a ofanverþo barðino hvárotveɢia Eɴ niðr fra jarnſpong þyck oc ſva breið ſem barþit oc tóc alt i ſiá ofan Þa er þeir Sigvalldi Jarl rero iɴ ndir hólmann þa ſá þat þeir þorkell Dy drill af trǫnoɴe oc aðrir ſcip ſtiornar menn þeir er með honom fóro at Jarl ſneri ſinom ſcipom undir hólmaɴ þa hloðo þeir oc ſeglom oc rero eptir honom oc cǫlloðo til þeira ſpurðo hvi þeir foro ſva Jarl ſegir at hann vill biða Oláfs konongs oc er meiri von at ufri-ðr ſe fyrir oꜱ leto þeir þa flióta ſcipin þar til er þorkell nefia com með ormiɴ ſcamma oc þꜹ iiij ſcip er honom fylgðo oc váro þeim ſogð en ſǫmo tiþende loðo þeir þa oc ſinom ſeglom oc léto flióta oc biðo Oláfs konongs eɴ þa er konongriɴ ſigldi iɴan at holmanom þa reri allr heʀinn t a ſndit fyrir þa Eɴ er þeir ſá þat þa báþo þeir konongiɴ ſigla leið ſina eɴ leɢia eigi til oʀosto við ſva mikinn herr konongr ſvarar hátt oc ſtód p i lyptingonne la-ti ofan ſeglit eigi ſkolo minir menn hyɢia a flótta ec hefi aldri flit i oʀosto raði Guð fyrir lifi míno eɴ aldri mun ec a flotta le-ɢia var ſva gert ſem konongr mælti ſva ſegir Hallfrøðr Oláfr konongr let bláſa til ſamlꜹgo ǫllom ſcipum ſinom var konongs ſcip i miðio liþe eɴ þar a aɴat borð ormr hiɴ ſcammi eɴ aɴat borð tranan eɴ þa er þeir toco at tengia ſtafnana þa bndo þeir ſaman ſtafnana a orminom Langa oc orminom ſcamma eɴ er konongr ſa þat kallaði hann hátt bað þa leɢia fram betr et micla ſcipit oc láta þat eigi aptaz vera allra ſcipa i herinom þa ſvarar Ulfr hiɴ rꜹði ef orminn ſkal því lengra framleɢia ſem hann er lengri eɴ ǫɴor ſcip þa mun ávint verþa m ſǫxin konongr ſvarar eigi visſa ec at ætti ſtafnbuan bæði rꜹðan oc ragan Ulfr ſvarar ver þ eigi meiʀ baki lyptingona eɴ ec mn veria ſtafninn konongr helt a boga oc lagði ǫr a ſtreng oc ſneri at ulfi Ulfr mælti ſciót aɴan veg konongr þaɴg ſem meiri er þǫrfin þér viɴ ec þat er ec viɴ Oláfr konongr ſtoð i Lypting a orminom bar hann hátt mioc hann hafþi gyl-taɴ ſciold oc gllroðiɴ hiálm var hann ꜹðknedr fra ꜹðrom mǫnnom hann hafþi rꜹðan kyrtil ſtttan utanm brynio eɴ er Oláfr konongr ſa at riðluþuz floccarnir oc pp váro ſett merki fyrir hǫfþingiom þa ſpurði hann hveʀ er hǫfþingi fyrir liþi því er gegnt oꜱ er hanom var ſagt at þar var Sveiɴ konongr Tjúgu ſceɢ með Dana her konongr ſvarar eigi hræðumz vér bleyþor þær engi er hgr i dǫnom eɴ hverr hǫfþingi fylgir þeim merkiom er þar ero út ifra hǫgra veg honom var ſvarat at þar var Oláfr konongr með Sviaher Oláfr konongr ſeger betra væri ſvium heima oc ſleikia vm blót bolla ſína en ganga a ormiɴ undir vapn yðor Enn hverir eiga þꜹ ſtoro ſcip er þar liɢia út a bacborða dǫnom þar er ſegia þeir Eiríkr Jarl Hákonar ſon þa ſvarar Oláfr konongr hann mn þickiaz eiga við oꜱ ſcapligan fnd oc oꜱ er von ſnarprar oʀosto af því liþi þeir ero norðmenn ſem vér erom Siþan greiða konongar atroðr lagði Sveinn konongr ſitt ſcip moti orminom Langa eɴ Oláfr konongr ſnſci lagði ut fra oc ſtacc ſtofnom at yzta ſcipi Oláfs konongs tryggva ſonar eɴ ǫðrom megin Eiríkr Jarl Tocz þar þa horð oʀosta Sigvalldi Jarl Let ſcotta við sín ſkip oc lagði eigi til oʀosto ſva ſegir ſcli Þorſteins ſon hann var þa með Eiríki Jarli Oc eɴ ſegir hann fra þessom tiþendom Hallfredr Þeꜱi oʀosta var hin ſnarpaſta oc al maɴſcð frambyɢiar a orminom Langa oc orminom ſcamma oc trǫnɴi fǫrðo ackeri oc ſtafnlia i ſcip Sveins konongs eɴ átto vápnin at bera a þa niðr ndir ftr ſer hruðo þeir ǫll þꜹ ſcip er þeir fengo haldit eɴ konongriɴ Sveinn oc þat liþ er undan comz flyði a ɴor ſcip oc því næſt lǫgðo þeir fra or ſcot máli oc for þessi heʀ ſva ſem gat Oláfr Tryggva ſon þa lagði þar at i ſtaðiɴ Oláfr Sviakonongr oc þegar er þeir com nær ſtór ſcipom þa fór þeim ſem hinom at þeir léto liþ micit oc ſum ſcip sín oc lǫgðo fra við ſva bit eɴ Eiríkr Jarl ſibyrði barðanom við hit yzta ſcip Oláfs konongs oc rð þat oc hió þegar þat or tengſlom eɴ lagþi þa at því er þar var næſt oc barþiz til þess er þat var roðit tóc þa liþit at lꜹpa af hinom ſmærom ſciponom oc upp a ſtór ſcipin eɴ Jarl hio hvert or tengſlonum ſva ſem roðit var eɴ danir oc ſvíar lǫgðo þa i ſcotmál oc ol–lom megin at ſcipom Oláfs konongs Eɴ Eiríkr Jarl lá avalt við ſcipin oc átti hǫɢoʀosto eɴ ſva ſem menn fello a ſcipom hans þa gengo aðrir p i ſtaðinn Danir oc ſviar svá ſegir Haldoʀ þa var oʀosta hin ſnarpaſta oc fell þa mioc liþit oc com ſva at lyctum at ǫll váro roðin ſcip Oláfs konongs nema ormriɴ langi var þar þa alt liþ acomit þat er vigt var hans manna þa lagði Eiríkr Jarl barðanom at orminom ſibyrt oc var þar hǫɢoʀosta ſva ſegir Halldor Eiríkr Jarl var i firir rúmi a ſcipi ſino oc var þar fylct með ſciald borg var þa bæði þar hǫɢoʀosto oc ſpiotm lagt oc caſtað ǫllo því er til vapna var en ſmir ſcto bogaſcoti eða handſcoti var þa micill vapnabrðr a ormiɴ at varla matti hlifm fyrir ſic coma er ſva þyct flgo ſpiot oc ǫrvar því at ǫllom megin logðo herſcip at orminom Eɴ menn Oláfs konongs váro þa ſva oðir at þeir liopo upp a borðin til þess at ná með ſverþz hǫɢom at drepa folkit eɴ margir logðo eigi ſva undir ormiɴ at þeir villdi i hǫɢoʀosto vera En Oláfs menn gengo fleſtir t af borðonom oc gáþo eigi aɴars eɴ þeir berþiz a ſléttum velli oc ſcko niðr með vapnom ſinom Sva ſegir Hallfrøðr Einaʀ þambarſcelfir var a orminom aptr i krapparumi hann ſct af boga oc var allra manna harðſcei-taſtr Einarr ſct at Eiríki Jarli oc lꜹſt i ſtýris hnackaɴ fyrir ofan hǫfot Jarli oc gecc alt p a reyr bǫndin Jarl leit til oc ſpurði ef þeir viꜱi hveʀ þar ſcꜹt eɴ jamſciott com ꜹɴor ǫr ſva nær Jarli at flꜹg milli ſiþɴar oc handariɴar oc ſva aptr i hǫfða fiǫlina at langt ſtoð t broddriɴ þa mælti Jarl við þaɴ maɴ er ſumir nefna fiɴ en ſumir ſegia at hann væri fiɴzcr ſa var hiɴ meſti bogmaðr Sciótt maɴ þaɴ hiɴ micla i krapparumino Fiɴr ſc-ꜹt oc com ǫrin a boga Einars miðian i þvi bili er Einarr dró et iijja ſiɴ bogaɴ braſt þa bogiɴ i ij lti þa mælti Oláfr konongr hvat braſt þar ſva hátt Einarr ſvarar Noregr or hendi þér konongr eigi mun ſva micill breſtr orðiɴ ſeger konongr tac boga miɴ oc ſciót af oc caſtaði boganom til hans Einarr toc bogaɴ oc dró þegar fyrir odd or-variɴar oc mælti ofveikr ofveikr allvaldz bogi oc caſtaði aptr boganom toc þa ſciold ſiɴ oc ſverð oc barðiz Oláfr konongr Tryggva ſon ſtoð i Lypting a orminom oc ſct optaz um dagiɴ ſtndom bogaſcoti eɴ ſtndom gaflǫcom oc jafnan tveim ſeɴ hann ſa fram a ſcip oc ſa ſina menn reiða ſverþin oc hǫɢva títt oc ſa at illa bita mælti þa hátt hvart reiðit þer ſva ſlæliga ſverþin er ec ſe at ecki bita yðr Maþr ſagði ſverþ var ero ſlǽ oc brotin mioc þa gecc konongr ofan i fyrir rmit oc lc upp haſætis kiſtona Toc þar or morg ſverð hvoꜱ oc fecc mǫnnom eɴ er hann tóc niðr iɴi hǫgri hendi þa ſá menn at bloð raɴ ofan ndan bryn ſtkoɴi engi veit hvar hann var ſáʀ Meſt var vǫrniɴ a orminom oc maɴſcøðz af fyrir rums mǫnnom oc ſtafnbm þar var hvar tveɢia valit meſt maɴfolkit oc hæſt borðin Eɴ er liþit fell fyrz m mitt ſcip oc þar er fátt ſtoð p maɴaɴa m ſiglo ſceiðit þa reð Eiríkr Jarl til pgongoɴar oc com p a ormiɴ með xv maɴ þa com i moti honom Hyrningr mágr Oláfs konongs með ſveit manna oc varð þar hiɴ harðazti barðagi oc lꜹc ſva at Jarl rꜹck ofan aptr a barðaɴ eɴ þeir menn er honom hǫfþo fylgt fello ſumir en ſumir váro ſærðir þeꜱ getr Þorðr Kolbeins ſon þa varð eɴ hin ſnarpaſta oʀosta oc fello þa margir menn a orminom eɴ er þyɴtiz ſcipan a orminm til varnariɴar þa reð Eiríkr Jarl aɴat ſiɴ til pgǫngo a orminn varð þa eɴ hǫrð viðrtaca eɴ er þetta ſa ſtafnbúar a orminom þa gengo þeir aptr a ſcipit oc ſnúaz til varnar moti jarli oc veita harða viðrtǫco Eɴ fyrir því at þa var ſva mioc fallit liþ a orminom at viða váro ꜹð borðiɴ toco þa Jarl menn viða upp at ganga Eɴ alt þat liþ er þa ſtoð up til varnar a orminom ſótti aptr a ſcipit þar til ſem konongr var Sva ſegir Haldórr criſtni at Eiríkr Jarl eɢiaði þa ſina meɴ Kolbirn ſtallari gecc up i lypting til konongs þeir hǫfþo mioc lican klæða bunað oc vapna Kolbiǫrn var oc allra manna meſtr oc friðaztr varð n eɴ i fyrir rumino hin ſnarpaſta oʀosta Eɴ fyrir þa ſǫc at þa var ſva micit fólc comit upp a ormiɴ af liþi Jarls ſem vera mátti a ſcipino en ſcip hans lꜹgðo at ǫllom megin tan at orminom eɴ lítið fiolmenne til varnar móti ſva miclom her N þott þeir menn væri bæþi ſterkir oc frknir þa fello n fleſtir a litilli ſtndo Eɴ Oláfr konongr ſialfr oc þeir Kolbiǫrn báþir liopo þa fyrir borð oc a ſitt borð hvaʀ Eɴ er Jarls menn hǫfþo lagt utaʀ at ſmá ſkutor oc drapo þa er a kaf liopo oc þa er konongr ſialfr hafþi a kaf lꜹpit vildo þeir taca haɴ hǫndom oc færa Eiríki Jarli Eɴ Oláfr konongr bra yfir ſic ſcildinom oc ſteyptiz i kaf Eɴ Kolbiǫrn ſtallari ſcꜹt undir ſic ſcilldinom oc lifþi sér ſva við ſpiotm er lagt var af ſcipom þeim er undir lágo oc fell hann svá a ſiá-iɴ at ſcioldriɴ varð undir honom oc comz hann þvi eigi i kaf ſva ſkiótt oc varð hann handtekinn oc dregiɴ upp i ſcútona oc hugðo þeir at þar væri konongriɴ var hann þa leiddr fyrir Jarl Eɴ er þeꜱ varð Jarl vaʀ at þar var Kolbiǫrn eɴ eigi Oláfr konongr þa váro Kolbirni grið gefin Eɴ i þessi ſvipan liópo allir fyrir borð af orminom þeir er þa voro á lífi Oláfs konongs menn oc ſeger Hallfrøðr ſva at Þorkell nefia konongs bróðir lióp ſiþarſt allra manna fyrir borð Sva var fyʀ ritat at Sigvalldi Jarl com til fǫroneytis við Oláf konong i vindlandi oc hafþi Jarl x ſcip eɴ þat xi er a a váro menn Aſtri-þar konongs dóttor cono Sigvalda Jarls Eɴ þa er Oláfr konongr hafþi fyrir borð lꜹpit þa ǫpti heʀiɴ allr ſirgóp oc þa lſto þeir arom i ſia Jarl oc hans menn oc rero til bardaga þeꜱ getr Haldor ucriſtni Eɴ ſu vinda ſnecian er meɴ Aſtríðar váro a reri brot oc aptr ndir Vindland oc var þat þegar rða margra manna at Oláfr konongr mundi ſteypt hafa af sér brynioɴe i kafi oc kafat t undan langſciponom lagz ſiþan til vindaſneckioɴar oc hefþi menn Aſtriðar fltt hann til Landz Oc ero þar margar fraſagnir m ferðir Oláfs konongs gǫrvar ſiþan af ſmm mǫnnom Eɴ a þessa leið ſegir Hallfrøðr Eɴ hverng ſem þat hefir verit þa com Oláfr konongr Tryggva ſon aldrigi ſiþan til rikis i Noregi Eɴ þo ſegir Hallfrøðr Vandræða ſcalld a þeꜱa leið Oc eɴ þetta Eiríkr Jarl Haconar ſon eignaðiz orminn langa með ſigrinom oc ltſcipti micit ſva ſegir Halldórr Sveiɴ ſonr Haconar Jarls hafþi þa feſt Holmfriði dóttor Oláfs Svia konongs eɴ er þeir ſcipto Noregs velldi milli ſin Sveinn Danakonongr oc oláfr Svia konongr oc Eiríkr Jarl þa hafþi Oláfr konongr iiij fylki i þrandheimi oc møre hvaratveɢio oc Rꜹmadal oc ꜹſtr rán ríki fra Gatelfi oc til ſvina ſundz þetta ríki feck Oláfr konongr i hendr Sveini Jarli með þvilicom fórmála ſem fyʀ hǫfþo haft ſcattkonongar eðr Jarlar af yfir konongom Eɴ Eiríkr Jarl hafþi iiij fylki i Þrandheimi Halogalandi oc Nꜹmadal fiorðo oc fialir Sogn oc Hǫrða land oc rogaland oc norðan Ag-ðir alt til Lidandis nes Sva ſegir Þorðr Kolbeins ſon Sveinn Dana konongr hafþi þa eɴ vikina ſva ſem hann hafþi fyʀ haft Eɴ hann veitti Eiríki Jarli Rꜹmaríki oc Heið mǫrc Sveinn Haconar ſon toc jarldom af Olafi enom Snſca Sveinn Jarl var allra maɴa friðaſtr er menn hafi ſet Eiríkr Jarl oc Sveinn Jarl leto baþir ſcíraz oc tóco rétta tru eɴ meþan þeir reðo fyrir Noreg léto þeir gera hvern ſem vildi um criſtni haldit eɴ forn lǫg heldo þeir vel oc alla Landz ſiþo oc váro menn vinſælir oc ſtiorn ſamir var Eiríkr Jarl mioc fyrir þeim brðrom m foʀað ǫll 