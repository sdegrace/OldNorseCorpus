… líkami hans var fyrst grafinn í útskoti af Pétrskirkju , þar sem helgir páfar hvíla : Leo , Simplicius , Gelasius ok Symmachus . En fimmtugum vetra síðar lét Gregorius inn fjórði páfi með því nafni búa um helgan dóm Gregorius í Pétrskirkju undir altara þeim er nú er Gregorius helgi á , ok er þar hvalf yfir . Á því ári er inn helgi Gregorius andaðisk , gǫrði óáran mikit , svá at menn  ǫnduðusk af matleysi víða of heim . En þótt hallǽri sýndi ǫllum heimi , hvé mikils hǫfðingja var þá við misst í . Þá rǫknuðu þeygi  ǫfundarmenn Gregorius við at heldr . Þeir tǫlðu hann hafa verit félógsmann mikinn ok hafa mjǫk eytt auðrǽðum þeim er lágu til stóls Pétrs postula . Ok er þeir máttu honum eigi gremjask lifanda , þá eggjuðusk þeir á at brenna bǿkr þǽr er hann hafði gǫrvar . Ok þá er þeir hǫfðu brenndar sumar ok vildu enn brenna fleiri , þá tók Pétrs djákn at standa á mót þeim . Hann talði þeim þat mundu ekki stoða til þess at eyða ágǽti Gregorii , þótt þeir brenni bǿkr hans , því at þó eru margar aðrar eftir , þǽr er eftir eru ritnar ok eru víða of heim bornar . Hann talði þat hǫfuðlaust at brenna bǿkr þvílíks lǽrifǫður þǽr er hann hafði sjalfr sét , en … Marga Erfiðligt Síðan 