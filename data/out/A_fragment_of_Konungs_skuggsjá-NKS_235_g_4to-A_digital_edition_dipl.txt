 sva heímskir frendr  þeir er eptír liva . at þeim gorr mikill scaðe oc ættar scarð  oc ef noccor sa veret drepenn fyrr or þeirri ætt . er bæðe hevir veret spacr . oc vitr . oc morghum hevir hans vit oc spect at gaghne orðet  oc sa hevir með fe veret aptr bøttr frendom  þa scal beiðaz firir hínn heímsca  sem fyrr varo tæcnar fírí hínn vitra  eða ellighar scal hæfna með manndrape . En þeghar ser slika mis-dømeng gorva rangre asvn . þa snyr hann þeim oiafnaðe aptr a síalva þa . er ranga oc uiafna doma hefia upp firir andværðu . þvi at þeghar er hinn heímski oc hinn agiarne ser þat  at hann er væl virðr  bætr en hinn vitri með  oc er heím-sca hans oc agirnd snuit honom til sømdar oc  þa gerer hann sva sem natura er oc siðvenia allra heimscra manna  oc falla þvi meír fram viðr oc koma i þvi fleiri staði niðr með sinni agirnd . En þeghar er þat læggs til frægðar oc sømdar af alþvðu  er illa oc aller ætte at hata . þa nemr annaʀ oc þriði oc hværr eptir oðrum . til er þat almennilegha siðveníu . at eínn þyckir væl vera  er a-giarn er oc noccot ma með rongu af annars af sømd dregha til sins lutar  Þvi nest byr hværr við annan með agirnd  oc snyz su illzka aptr a sialva þa  er með scamsynileghre illzku hovo þou rangyn-di upp firir anndværðu . þvi at hværr þeírra byr um siðir i annars hofði . an-nat hvart með aværka . eða oðrum u-iafnaðe . oc falla sva niðr allaʀ fornaʀ oc loghleghar sætningar . En þo beiðazt allir þærs  at konongaʀ oc storhofðingi-ar sculi þyrma loghum mioc með vægð  en engi af alþyðunni hava logh við annan  oc vill hværr langht ivirsti-gha þatt  er fírír andværðu var til ko-menn . En þeghar er allar loghleghaʀ sætníngar ero niðr fallnar oc rettar ref-síngaʀ . ulogh oc illzkur koma i stað  oc þat verðr alganghse  sva at guði leiðiz  þa leitar hann þeírrar hefndar  er til allra take . sva sem afgærðirnar toko  Ða kastar hann hatre oc feandscap milli þeirra hofðingia  er firir þat riki ero sættír . Þar kann oc uaran at fylghia  ef eighi víll væl  oc taka þeir at þræta sinn i milli . oc finnr hværʀ sok i annars riki . til þærs er þeír deila með mann-drapom oc orostom . En þeghaʀ þat tæcr at fylghiazk . oc dreivazk ifir alla þa  er ri-kit byggia . oaran . oc manndropen oc orostor . þa er þat riki komet at auðn . oc þrotom  ef su æve stenndr nokora stunnd . oc ef noc-kot hefir gætt veret eða halldet af logh-um eða dughannde siðum um þær stun-dir  er fyrr varo taldar . þa tyniz nu gorr-samlegha  þeghar slik æve kømr  sem nu røðdum ver um . þvi at i orostom tynazt hínír beztu mennerner oc hinir viliasto . oc sem kynbeztir ero  En uaran oc ran oc allzkyns ufriðr  sa er þa kann at verða  taka fearlutina fra þeim  er fyrr atto oc með retto hofðu fenget  oc hefir sa  eʀ hældr ma af aðrum gripa með ráne . eða stuld  Oc þegar slic æve kømr ivir eitt hvært land . þa hevir þat land tvnt hvart tveg-gia goðom siðum . oc dughande mannum . fe oc frelsi . oc allre gøzko  sva lengi sem guð vill  at sa bardaghe stannde . en hann gerer þat eptir sinni miscunn . þvi at hann a kost at frialsa þat land . þeghar hanum þvc-ki folket yrit bart fírír sínar synndir . Nu matt þu ætla  ef þat land frialsizt með guðs . oc kann at ein-valldz konong siðan . hvorsu siðgott folk . eða nytsamleght riki þat man þa vera hinaʀ stunndir æptir slikan oroa  sem nu var um røtt . þar sem fyrr var skipt rikinu . oc ollu folkeno unndir blandaðan siðafiolda . oc astundan marghra hofðíngia . oc leitaðe viðr þat hværʀ  at nema . oc mot aðrum snua velar . oc svik  udyggleik . oc allzkyns illzkur . Þætta er vist auðsynt  at ef þesser aller ogæ-vo atburðir koma i eitthvært riki . þa tyniz þat at visu  ef rið stendr su æve . Eɴ þo munu vist døme til vera slicra atburða  oc er vis van  at mikit illt ok margfold ogæva mun af standa  aðr en lykizt  hvervet-na . er slikir atburðir kunnu at verða . Ðat er mer nu oc synt  ef með slicri ugævo tynaz siðir logh i einuhveriu riki  sem nu havið þer røtt . þo at guð vili frælsa þat um siðir af ufriði oc bardagha . oc snui þvi unndir eínn hofðingia . æptir slika óró . þa man þo folket allt  þat sem þa livir eptir uhouæsct oc  oc man vist þurva  sva sem þer sogðuð fyrr   hvarttveggia goðra kenninga . oc þo stundum mioc harðra refsin-ga . Oc þo sa er tæcr viðr þvi riki  þurfa langa stunð . oc mikinn krapt . oc harðhendi  aðr en þat riki kome i sama stað  er fyrr var . þo at hann se miok vitr sialfr  ef þat hafðe  