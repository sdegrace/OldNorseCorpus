þo ſcipin ecki þanug fram lagt ſem til var ſcipat . þa varð ecki af atrodrinom  oc coɴoðo þeir knutr lið ſitt oc toco þa at ſcipa liðino oc bioɢuz vm . eɴ er þeir hǫfðo ſciliz oc ſér for hvaʀ flotiɴ . þa koɴoðo konvngar lið ſitt oc at þeir hofðo ecki maɴſpell fengit . Þat ſa þeir oc  ef þeir biði þar þess  er knutr hefdi buit allan her þaɴ  er hann hafði  oc legðe ſiþan at þeim  at liðſ munr var sva micill  at litil vǫn var  at þeir mundo ſigraz . Eɴ ꜹðvitað  ef oʀusta tǫkiz  at þar mundi verða et meſta maɴ fall . Nv var þat rað tekit at róa liðino ǫllo ꜹſtr með landi . Eɴ er þeir ſa  at flotiɴ knuts fór ecki epter þeim . Þa reiſto þeir viðor oc ſetto up ſegl sin . Ottaʀ røþer vm fund þeɴa i drapo er hann orti vm knut . Þorðr orti erfi drapo vm Olaf  ſv er cǫlloð roða drapa  oc er þar getit? þessa fundar . Raða gerþer Olafr oc ǫnundr ſigldv ꜹſtr fyr veldi ſuía konvngs . Oc at aptne dagſ logðo þeir at landi . þar er heiter barvíc . lágo konvngar þar vm nottina . Eɴ þat faɴz a vm ſuia  at þeim var þa títt heim at fara . Var þat micill lute ſuia herſ  at ſigldi vm nottina auſtr með landi . oc þeir eigi fyʀ sinni ferð eɴ hveʀ com til ſinſ heimilis . Eɴ er ǫnundr varþ þessa vaʀ oc þa lyſti af degi . Þa lét hann bláſa til hus þingſ . Gecc þa allt lið a land . oc var ſett þing . Ǫnundr konvngr toc til málſ .  Sva er   ſeger hann  ſem þer  Olafr  vituð  at ver hǫfom i farit aller ſaman oc heriað viða vm danmǫrku . hǫfvm ver fengit fe micit  eɴ ecki af lꜹndom . Ec hefi haft i halft fiorða hundrað? ſcipa . eɴ nv er eigi meiʀ epter eɴ c. . Nv lítz mer sva ſem ver manim viɴa ecki til ſømðar með eigi meira her eɴ nv hǫfvm ver . þo þer hafið xl. . ſem þer hafið? i haft . Nv þicki mer þat ſynligaz at fara aptr i mitt  oc er gott heilom vagne heim at aka . Ver hǫfom aflat i þessi  eɴ ecki látit . Nv vil Olafr  bioða yðr  at þer farit með mer . oc verum i aller aſamt  tacit ſlíct af mino riki ſem þer faet yðr vel halldit . oc þat lið  ſem yðr fylger . Gørum þa  er vár kømr  ſlict rað ſem oꜱ ſyniz . Eɴ ef þer vilit helldr þaɴ coſt at hafa land várt til ifer ferþar . þa ſkal þat heimilt  oc þer fara landveg i riki yðart i .  Olafr þaccaði Ǫnundi vinſamlig boð  er hann hafðe veitt hánom .  eɴ þo  ef ec ſcal raða   ſeger hann   þa mvn aɴat rað tecit  oc mvnom ver hallda ſaman her þessom  er nu er epter . hafða ec fyrſt i aðr ec for or noregi . halft fiorða hundrað ſcipa . En er ec for or landi . Þa valða ec or her þeim ǫllom þat lið  er mer þótti bazt . ſcipaða ec þessa lx. ſcipa . er nv hefi ec . Nv lítz mer oc sva vm yðart lið ſem þat mvne hafa abrot lꜹpit  er daðlꜹſaſt var oc verſt fylgð í . Eɴ ec ſe her alla hofþingia yþra oc hirðſtiora  oc veit ec  at þat lið er allt betra til vápns  er hirðliðit er . hǫfom ver eɴ miciɴ her oc ſcipacoſt sva góðan  at ver megom væl liɢia uti a i vetr  sva ſem konvngar hafa fyʀ gert . Eɴ knutr mvn lítla hriþ liɢia i áɴe hælgo . þvi þar er engi hǫfn ſcipafiolða þeim  er hann hefer . mvn hann fara ꜹſtr epter oꜱ . þa ſkulom ver fara undan . oc mvn oꜱ þa bratt lið dragaz . Eɴ ef hann ſnr aptr þangat  ſem hafner þær ero  er hann má liɢia flota sinom . þa mvn þar vera engom mvn ſiðr eɴ her mart lið heimfuſt . Vænti æc  at ver hafim sva vm bvit i at þorpariɴ viti  hvat hann ſcal viɴa . bæðe a ſcáne oc a ſíolande . mvn herr knuts dreifaz bratt víz . oc veít þa eigi  hveriom ſigrſ er ꜹðit . hǫfum fyrſt nioſner af  hvert rað haɴ tecr .  Lꜹc Olafr sva mále sino  at aller menn gerþo góðan rom at . oc var þat raðſ tecet  ſem hann vildi vera láta . Vóro þa nioſner gervar til liðſ knuts  eɴ þeir lágo þar báþer konvngar . Knutr ſa þat  at noregs konvngr oc ſuia konvngr heldo fra liði sino ꜹſtr fyr landit . Gorði hann þegar lið a land upp  oc lét menn ſina riða et ofra dag oc nótt  sva ſem lið konvnga for et ytra . Foro þa aðrer nioſnar menn fram  er aðrer foro aptr . viſſi knutr a hveriom degi tiþindi fra ferþ þeira . Voro nioſnar menn i þeira konvnga . Eɴ er hann ſpurði  at micill luti liðſ var fra þeim fariɴ . þa hellt hann sinom her aptr til Siá landz oc i með allan heriɴ . Lá ſumt liðit við ſia land . eɴ ſumt við ſcáni . Knutr reið up til róiſkeldo dag hiɴ næſta fyr Michialſ messo oc með hánom sueit micil manna . Eɴ þar hafði gert veizlo i móti hánom Vlfr  mágr hans . Veitti jarl all cappſamliga oc allkátr . Konvngr var fámálugr oc helldr ofryɴ . Jarl orti orða a oc leitaðe þeira malſenda  er hann vætti  at konvngi mundi bezt þickia . Konvngr ſvvarar fa . Þa ſpurþi jarl  ef hann vilde leika at ſcactafli . hann iátti þvi . Toco þeir þa ſcaktaflit oc léko . Ulfr var maðr ſciot orðr oc ovegiɴ . bæði i oc i oðrom lutum oc hinn meſti framqvæmðar maðr vm riki . ſitt oc her maðr micill  oc er ſaga micil fra hánom ſǫgð . Vlfr var maðr ricaſtr i . þegar er konvngiɴ liddi . Syſter Vlfs var Gyða  er atti guðini  Oc vóro ſynir þeira haraldr  Toſti  Valþiofr  Mꜵro kári  Sueiɴ  Gyða dotter  er atti Eatvarðr . Vig Eɴ er þeir léco at ſcaktafli  Knutr oc Vlfr þa léc konvngr fingr briot mikiɴ . Þa ſkæcþi jarl af riddara . Konvngr bar aptr tafl hans oc ſegir  at hann ſcyldi aɴat leika . Jarl reiddiz oc ſct niðr taflborðino . Stóð upp oc gecc ibrot . Konvngr mælti   Reɴr þv nv  ulfr   Jarl ſneri aptr við dyʀin oc mælti .  Lengra mundir þu reɴa i áɴe hælgo  ef þv qvømir þvi við . kallaþir þv eigi þa Vlf  er ec lagða til at hialpa þer  er ſviar bǫrþo yðr ſem hunda .  Gecc jarl þa út oc til ſvefnſ . Litlo ſiðaʀ gecc konvngr at ſofa . Epter vm morgoniɴ  þa er konvngr klæddiz . þa mælti hann við ſcóſvein sinn .  Gac   ſegir hann   til Vlfſ oc drep hann .  Sueiɴiɴ gecc oc var abrot vm hriþ . oc com aptr . Þa mælti konvngr .  Drapt jarl   hann ſvarar   Eigi drap ec hann  þvi hann var gengiɴ til luciſ kirkio .  Maðr het jvaʀ  noʀøɴ at kyni . hann var þa hirð maðr Knuts oc herbergiſ maðr hans . Konvngr mælti til jvarſ .  Gac oc drep jarl   jvaʀ gecc til kirkio oc i . oc þar ſuerþi i jarl  Fecc þar Vlfr bana . jvaʀ gecc til konvngs oc hafði ſuerþit bloðuct i . Konvngr ſpurðe   Drapt nv jarl   jvaʀ ſvarar   Nv drap ec hann .   Vel gerþir þv þa   qvað hann . Eɴ epter  þa er jarl var drepiɴ  léto munkar læſa kirkio . Þa var þat ſagt konvngi . hann ſendi mann til munka  bað þa láta upp kirkio oc tíþir . þeir gerþo ſem konvngr bꜹð . Eɴ er konvngr com til kirkio . þa ſceytti hann iarþer miclar til kirkio . sva at þat er herað micit  oc ſa ſtaðr micit ſiþan . af þvi hafa þær iarþir þar til legit ſiþan . Knutr reið ſiðan t til ſcipa sinna oc þar lengi vm hꜹſtið með allmikinn her . Þa er Olafr oc Ǫnundr fra ſpurþi  at Knutr hafðe haldit til eyrar ſundz oc hann la þar með her ſiɴ . þa átto þeir konvngar husþing . Talaðe Olafr oc ſegir  at þetta hafðe farit at geto hans  at Knutr hafðe eigi lengi verit i áɴe helgo .  Vætti ec nv  at fleira ſkal fara epter geto minni vm viðrſcipti vár  Hefer hann nv líꞇit fiolmenne hia þvi  ſem hann hafði i . Eɴ hann mvn miɴa hafa ſiðaʀ  þvi eigi er þeim oleiðara eɴ oꜱ at liɢia úti a i ſiþan . oc mvn oſſ ſigrſ ꜹðit  ef oꜱ ſcorter eigi þrá oc tilrǫþi . Hefir ſva farit i  at ver hǫfum haft lið miɴa . eɴ þeir hafa látit fyr oꜱ bæði menn oc fé .  Þa toco ſuíar at ꞇala . ſegia  at þat var ecki ráð at biða þar vetrar oc frra .  þótt norð menn eɢi þess . vita þeir ogørla  hver iſlꜹg kvɴo her at verða  oc haf alt optliga a . Viliom ver fara heim oc her ecki lengr .  Gorðo þa ſviar kuʀ miciɴ  oc mælti hveʀ i orða ſtað aɴarſ . Var þat af raðit  at Ǫnundr ferr þa ibrot með allt ſitt lið . eɴ Olafr var þa eɴ eptir . fra Eɴ er Olafr la þar . þa atti hann opt tal oc raða gerð við lið ſitt . Þat var eina nott  at þeir átto vǫrð at halda af konvngſ ſcipi Egill oc ſa maðr  er het Tófi  hann var kyniaðr af veſtra . ættſtóʀ maðr . Eɴ er þeir ſáto a . þa heyrðo þeir grat oc veínan þar til  er ſat i hernvmit lið . Var þat bvɴdit vm nætr á landi vppi . Tófi ſegir honom þótti illt at heyra a þeira  oc bað Egil  at þeir føri til at leyſa fólcit oc láta brot lꜹpa . Þeir gerþo þetta ſama ráð . foro til oc ſcáro bǫɴdin oc leypto abrot folci þvi ǫllo  oc varþ þat verc all ovinſælt . Konvngr var oc sva reiðr  at þeim helt við váða ſiálfan . Oc ſiþan  er Egill var ſiúcr  þa var þat lengi  at konvngr vildi eigi coma at sia hann  at marger menn baðo hann . Jþraðiz Egill þa mioc  er hann hafði sva gert  at konvngi þotti illa  oc af ser reiðe . Veitti konvngr honom þat vm . Olafr lagði hendr sinar ifer ſiðo Egils  þar er verkriɴ lá vnder  oc ſꜹng bǫner sinar . Eɴ iafn ſciótt tóc or verc allan . Epter þat batnaði agli . Eɴ Tófi com ser ſiþan i . Sva er ſagt  at hann ſcyldi þat til viɴa at coma a Olafs feðr sinom . Valgꜹtr var maðr hundheiðiɴ  oc fecc hann criſtni af orðvm konvngs oc aɴdaðiz  þegar er hann var ſcirðr . ſvic rǫði Eɴ er Olafr atti tal við lið ſitt . þa leitaðe hann raða við hofþingia . hvert þeir ſcyldo vpp taca . Eɴ þat com lítt aſamt með monnom . kallaðe þat aɴaʀ oráð  er ꜹðrom þotti vænlict . oc válcaðo þeir mioc lengi raþin fyr ser . Nioſnar menn Knuts voro iafnan i þeira . oc comv ser i við marga menn . oc hǫfðo þeir fram féboð oc vináttomál af hendi knuts . eɴ þar léto marger epter leiðaz . oc ſelldo þar til trv ſina  at þeir ſcyldo geraz menn knuts oc halda lanði honom til handa  ef hann qvømi i . Vrðo 