oc ef þetta er profat a þingi . oc þui ſe barid at þu hafir ... huarki ſǽkia þina ſok ne annarra þa mun ek ſuara þui oc ſegia at ek helga-ða þik a þingſkala þingi at þu ſkyldir bæði mega ſækia þitt mál oc annarra , oc mun ſuarad uerda málinv . þu ſkallt at finna tyrfing i beria neſi oc ſkal hann ſelıa þer ſavk i a onund í trolla ſkogi er mál a eptir egil brður ſinn reið þa Gunnarr heim Nockurum nottum ſiðar ridu þeir Gunnarr oc nialſ ſynir þangat til ſem likin voru oc grófu þa upp alla Gunnarr ſtefndi þeim til ohelgi fyrir at for oc fior ráð oc for heim ſið- aptir þat . þetta hauſt eð ſama kom út ualgardr enn grái oc for heim til hofſ . þorgeirr for at finna þa morð oc ualgarð at ſegia þeim huer firn í uoro at Gunnarr hafdi ohel-gat þa alla er hann hefir uegit . ualgardr kuað þetta mundu uera rád nialſ , oc þa eigi oll upp komin . þorgeirr bað þa lið ueizlo en þeir foru lengi undan oc mælto til fe mi-kit oc at lyktum uar þat i at mordr ſkylldi bidia dottur gizurar huíta oc ſkylldi þorgeirr þegar riða uestr um ár með þeim annan dag ridu þeir heiman .xv. ſaman oc komu til moſfellſ var þeim þar uel fagnað . Veckia þeir til uið gizur bónorð lykr ſua at rádin ſkylldu takaz oc ſkylldi boð uera a mánaðar fresti at riðu þeir heim oc budu monnum oc ſidan til boðſinſ for þat uel fram for þorkatla heim með merði oc uar fyrir bui . En valgardr for utan um ſumarið . mordr eg-giar þorgeir á málatilbúnað uið Gunnar , þorgeirr for at finna onund oc biðr hann bua til vígamal eptir brodur ſinn oc ſynir hanſ . onundr kuaz þeſſ albuinn . fara þeir þa oc lýſa uígunum oc kuedia .ix. uettfangſ bua . þeſſi málatilbunaðr frettiz til hlídar enda , ridr Gunnarr þa at finna Nial oc ſegir honum oc ſpurði þa hann uilldi at láta gera Nu ſkallt ſegir Niall ſtefna uett fangſ buum þínum oc ná buum oc uátta oc kió-ſa kol til ueganda at uigi hiartar brodur þinſ þat er rétt ſidan ſkallt lysa uígi á hond kol þótt hann ſé daudr þa ſkallt nefna þer uátta oc kuedia bua alþingiſ-reídar oc bera um þat huart þeir væri i þa er hiortr var ueginn Gunnarr ferr nu ſua með ollum ſtefnum ſem Niall hefir gefit rað til fara nu oll þeſſi mal til alþingiſ Gunnarr ridr nu til þingſ oc ſynir Nialſ oc ſigfúſſſynir Gunnarr havdi ſennt ueſtr ord mágum ſinum at kiæmi til þingſ oc fiolmenti miok . mordr reið til þingſ oc runol-fr ór dal oc þeir undan þrihyrningi onundr or trolla ſkógi oc fiolmentu miok huarirtueggio Þa uar monnum ecki iafn tidr æðtt ſem mal þeſſi en miklu . þeir voru iafnan í flocki Gunnarr oc Nialſ ſynir oc ſigfuſſ ſynir oc gengu þeir ſua ſnuðigt hia monnum at þeir urdu at giǽta ſin ef þeir felli eigi fyrir þeim Gunnarr geck til motz uið maga ſína fognuðu þeir oláfr honum uel þeir ſpurdi Gunnar vm fundinn . Oláfr mælti mikiſ er um uert huerſu ... ... hann beiddi ⸡hann beiddi⸠ þa lidueízlo . þeir kuadu þat ſkylldt uera fara nv mál huartueggi i . flytia nu ſinn mal . Mordr bad þann mann eigi mal hafa fram er aðr hafði til ohelgi vnnið uið þorgeir , Niall mælti . þar uart uið mordr vm hauſtið á þingſkala þingi at ek fridhelgada Gunnar til allra logligra mala rett er þetta ſegir mordr . En hui ſætti þat at Gunnarr lyſti uígi hiartar a hendr kol þar ſem auſtmaðrinn vá hann , rett var þat ſegir Niall þar ſem hann kauſ hann til ueganda fyrir váttum . rett er þetta ſegir mordr . En fyrir huat ſtefndi Gunnarr þeim ollum til ohelgi . eigi þarft at þeſſu att ſpyria ſegir Niall þar ſem þeir fóro allir til auerka . eigi kom þat fram uið Gunnar ſegir Morðr Niall mælti , brædr gunnarſ voru þeir kolſkeggr oc hiortr oc hafdi annarr bana en annarr uar ſǽrdr . log hafið þer at ſegir morðr þott hart ſe undir at bua þa mælti hiallti or þioarſárdal . Ecki hefi ec hlutaz til mala yðar-ra . en nu uil ek uita huat þu uillt giora fyrir min orð . Gunnarr mælti huerſ bei-diz þu um . þeſſ ſegir hiallti at þu leggir malin oll til iafnadar oc dǽmi goðir menn Gunnarr mælti . þa ſkallt alldregi uera i mer uið hueria menn ſem þu átt um . þui uil heita þer ſegir hann kom þa ſua at þeir ſættuz allir oc ueittu huarir odrum trygðir fyrir áuerka þorgeirſ kom legordſ ſokin , En ſkogar hogg fyrir auerka ſtarkaðar , En brædr þorgeirſ voro bættir hálfum bótum . En halfar fellu niðr fyrir til for iafnt ſkylldi uera víg egilſ oc ſok tyrfingſ . fyrir víg hiartar ſkylldi koma uíg kolſ oc auſtmannzinſ , adrir voru bættir hálfum bótum Niall uar i þeſſi hann atti mikit fe at ſtarkaði undir þri hyrningi oc gaf hann allt Gunnar þetta til giallda . Gunnar gaf giafir mor-gum hofdingium þeim er honum hofdu lið veítt . oc hafdi hann ena meſtu ſǽmd or málum þeſſumm oc urðu allir a þat ſattir at engi uæri hanſ iafningi i ſunn lendinga fıordungi , ridr Gunnarr heim af þingi oc ſitr um kyrrt Nv at ſegia fra þorgeiri otkelſſyni . at hann gioriz nv mikill oc ſterkr trulyndr oc ſlǽgr hann uar uinſǽll af enum bæztu monnum oc aſt ſæll af frændum ſínum þat uar eitt ſinn at þorgeirr ſtarkaðarſon kom til hofſ at finna modur frænda ſinn . hann mælti . illa uni ek uið mala lok uið Gunnar hefi ek keypt at þer lidueizlu uil ek nu at þu hugſir nockura raðagiorð oc leggiz diúpt . þui þu ert enn meſti óuin Gunnarſ ſkal ek oc aúka ſǽmd þína ef þu ſér uel fyrir . ſyniz þat iafnan ſegir mordr at ek em fégiarn enda mun ſua enn oc er uannt fyrir at ſiá at þu ſer eigi grið niðingr en þu komir þó þinu mali fram en þat er mer ſagt at kolſkeggr ǽtli at hafa mál fram , oc ripta fiordung i er foður þínum uar golldit i ſonar bætr hefir hann tekið þetta mál af modur ſinni . hann hefir oc tekið ſad land af þorgeiri otkelſ ſyni oc rafið ſuá ſætt á honum ſkallt fara at finna þorgeir otkelſſon oc koma honum ... með þer oc fara at Gunnari oc þot þid faið eigi þegar drepid hann ... at hundi oc melsnaddi iall oc hann uard þeſſ uárr at hann hafdi tekið af lifi havarð i þraſuik ſyſlomann ſigurðar iallſ bað arnlíotr iall fara til ſem fyrſt at reka ialla þeſſa or rí-ki ſínu dro ſigurdr iall nu ſaman her mikinn Sidan for hann ſudr með herinn . oc uar kári þar oc Niálſſynir þeir kómv uið kata neſ . iall átti þeſſi riki i ſkotlandi . róſ oc męrhǽui ſuðr lond oc dalí . ſigurðr iall ſpurði nu til iarllanna oc ſnyr til mótte uið oc heitir þar dungálſ gnípa ſem fundrinn uarð ſlo þegar i með þeim . ſkotar hofdu latið fara ſumt liðit lauſt . oc kom þat i ſkiolldu uið iallſmenn oc uar þar mann fall mikit . ſnoru þa nialſſynir i þeim oc borðuz uið þa oc kom þeim a ſnua þeir helgi þa fram hia merki ialls oc beriaz uel , kári ſnyr þa á melſnaðda ialli oc ſkaut ſpíoti i hann . er hundi iall flyði . þeir ráku flot-tann allt til þeſſ e þeir ſpurðu at melkolfr dro her ſaman . ſnoru þeir aptr til ſtraumſeyiar oc ſkiptu þar her fangi . for iall þa til hroſſ eyiar oc gerði þar ueizlu mikla . oc at ueizlo þeſſi gaf iall kára ſuerð gott oc ſpiót gulrekið en helga gull hring oc ſkickio . grimi ſkiolld oc ſuerd . eptir þat gerði hann þa hirðmenn ſína grim oc helga oc þackaði honum uel framgongu goða . uoru þeir með ialli þann uetr . en um ſumarið foru þeir í með kára oc fengu þeir huer uetna ſígr . þeir borduz uið guðroð konung or maun oc ſigruðu hann oc foru uið þat aptr oc hofðu fengit fe mikit voru þeir með ialli um uetrinn Vm uárid beidduz nialſſynir at til noregſ iall bað þa fara ſem þeir uilldi oc feck þeim gott ſkip kári ſagði þeim at hann mundi þetta ſvmar koma til noregſ með ſkatta hakonar iallſ oc mundi þeir finnaz þar . foru nialſſynir oc lettu eigi fyrr en þeir komu til noregſ oc Kolbeinn þrǽnſkr maðr hann ſigldi þat ſumar til iſlandz er þeir nialſſynir foru utan hann uar þann uetr i en um ſumarið bio hann ſkp ſitt i . En er þeir voru búnir rori þar maðr til þeirra a báti oc for þegar til fundar uið kolbein . kolbeinn ſpurdi þenna mann at . hrappr heiti ek ſegir hann . huerſ ſon ert ſegir kolbeinn hrappr ſvarar , ek em ſon avrgum leiða geírolfſſonar ger-piſ . huat kolbeinn mælti huer navdsyn er þer á . ek hefi uegið uig ſegir hann . huerr hefir fyrir ordit eða hverir ero til eptir malſ . hrappr ſvarar Ek hefi uegið ꜹrlyg ꜹrlygſſon hróðgeirſſonar enſ huíta . en til eptir málſ ero uapnfirdingar . ſa mun uerr hafa er þik flytr ſegir kolbeinn . hrappr mælti uinr em ek uinar minſ enda ek þat er illa er til mín gert ſkortir mik eigi fe at leíga farið . kolbeinn tok uið honum litlu ſiðarr uar byr oc ſig-la þeir í hrapp þrutu uiſtir í ſettiz hann þa at með þeim er nærſtir voru þeir ſprv-ttu upp með illyrdvm oc ſvá kom at þeir reðuz á oc hefir hrappr þegar undir ... kolbeinn kom þa til oc lét hrap fara í til ſín þeir koma at utan uið agðaneſ . kolbeinn ſpurdi þa eptir vm ſkip leiguna hrappr ſagði hana uera eptir út á kolbeinn mælti uera munt fleirum prettottr en mer huert rád ſer þu nu fyrir mer kuad hrapr , kolbeinn mælti þat ræð ek þer fyrſt at þu uerdir brott heðan ſem ſkiótazt oc þat annat ræð ek þer at þu ſuik alldri lánardrottinn þinn geck hrapr þa a upp með uapnum ſínum , oc hafdi oxi mikla i hendi ſer uafinſkeptv hann kom til gudbrandz dala . ſa het guðbrandr er þar reð fyr hann uar enn meſti uín hakonar iallſ þeir attu hof badir ſaman oc um þui alldregi upp lokid nema þá er iarl kom . þat uar annat meſt en annad á þrandr het ſon guðbrandz en gudrun dodtir . hrapr geck fyrir Gudbrand oc kuaddi hann uel . hann ſpurdi hann huat manna hann uǽri . hrapr ſagði til ſín oc kuaz uera iſlandzkr guðbrand uiðrtokv . hann ſegir ecki liz mer ſua a þik ſem þv mvnir giæfu maðr uera . Miok er oc logit fra þer ſegir hrapr at þu uærir godr uidr takna . Guðbrandr mælti her munt uera uerða . huar uíſar þu mer til ſetiſ ſegir hrapr . a enn óædra beck ſegir Gudbrandr gagnuart ꜹnduegi mínu . hrapr kunni fra morgu at ſegia . þotti Gvdbrandi fyrſt gaman at honum en þo kom ſua at morgum þotti of kerſki oc ſua lauk at hann ſloz a uið guðrunu ſua at margir mælto at hann mvndi fifla hana . en er Gudbrandr vard þeſſ varr taladi hann vm uið hana er hon ę́ttí tal uið hann oc bad hana ecki mæla uið hann hon het góðu um þat en þo dro til . þa ſetti guðbrandr áſuarð uerkſtiora ſinn at ganga með þeim huert ſem hon for . Einhverio ſinni for hon a hnot ſkóg oc áſvarðr með henni . hrappr kom þar oc tok i henni oc hana eina ſaman áſuardr for at leita hennar oc þau liggia í einvm bæði ſaman hann hlióp at með oxi oc hio til fotarinſ honum hrapr kipti undan fætinum . hann þreif upp oxi ſína oc hio áſuard bana hogg oc i i hrygginn þa mælti Gudrun nv hefir þv þat vnnið er þu mvnt eigi lengr með foðvr minvm en honum mvn þo annat uerr þickia þat er ek em með barni , hrapr ſegir eigi ſkal hann þetta af oðrum ſpyria oc ſkal ek ſegia honum huartueggia drepinn mvnt þa ſegir hon a ſkal hætta ſegir hann . ferr hann þa heim . Guðbrandr ſat i onduegi ſínu oc var mart manna i . hrapr geck fyrir hann oc bar hátt oxina . Guðbrandr mælti . hui er bloðug ox þín . hrapr ſvarar ek gerda at bakuerk áſuarðar . hefir þu vegid hann ſegir Gudbrandr , ſua er ſegir hrapr , huat uar til ſaka ſegir Gudbrandr , hann uilldi hoggua af mer fotinn ſegir hrapr . Guðbrandr mælti huat gerdir þu til . hrapr mælti . ef þer er á þui allmikil foruitni þa la ek dottur þína . Gudbrandr mælti ſtandi menn upp oc taki hrap oc ſkal drepa hann . hrapr mælti illa munt þa gera til mágſ þínſ . hrapr hefir nv fyrir ſer oxina oc kemz v́t oc til ſkógar . Gudbrandr let nu leita hanſ vm ſkóginn oc finnz hann eigi . hrapr rann á einn huſa bǽ oc uar þar maðr vti oc klavf ſkíð . hann ſpurdi þenna mann at nafni hann nefndiz tófi . hrapr mælti hui byr þu ſua fiarri oðrum monnum . þui ſegir hann at ek uil ecki hafa þrong af oðrum monnum . hrapr mælti farimz uið ecki ſua fiarri þvi ek ueit at uið erum badir illmenni mvndir þv ecki her kominn nema þu værir v́tlaga hefi ek drepid verkſtióra Gvdbrandſ , oc mvn ek ſekr giorr oc geri þer .ii. koſti . ſa er annarr at ek ſegi til þín eða ella nioti uið bádir þeſſ 