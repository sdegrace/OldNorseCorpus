hǫfðu skipin ekki þannug fram lagt sem til var skipat , þá varð ekki af atróðrinum , ok kǫnnuðu þeir Knútr lið sitt ok tóku þá at skipa liðinu ok bjoggusk um . En er þeir hǫfðu skilizk ok sér fór hvárr flotinn , þá kǫnnuðu konungar lið sitt ok at þeir hǫfðu ekki mannspell fengit . Þat sá þeir ok , ef þeir biði þar þess , er Knútr hefði búit allan her þann , er hann hafði , ok legði síðan at þeim , at liðsmunr var svá mikill , at lítil ván var , at þeir myndi sigrask , en auðvitat , ef orrosta tœkisk , at þar myndi verða it mesta mannfall . Nú var þat ráð tekit at róa liðinu ǫllu austr með landi . En er þeir sá , at flotinn Knúts fór ekki eptir þeim , þá reistu þeir viður ok settu upp segl sín . Óttarr rœðir um fund þenna í drápu er hann orti um Knút : Þórðr orti erfidrápu um Óláf — sú er kǫlluð Róðadrápa — ok er þar getit þessa fundar : Ráðagerðir Óláfr ok Ǫnundr sigldu austr fyrir veldi Svíakonungs , ok at aptni dags lǫgðu þeir at landi , þar er heitir Barvík . Lágu konungar þar um nóttina . En þat fannsk á um Svía , at þeim var þá títt heim at fara . Var þat mikill hluti Svía hers , at sigldi um nóttina austr með landi , ok þeir eigi fyrr sinni ferð en hverr kom til síns heimilis . En er Ǫnundr varð þessa varr ok þá lýsti af degi , þá lét hann blása til húsþings . Gekk þá allt lið á land , ok var sett þing . Ǫnundr konungr tók til máls : " Svá er , " segir hann " sem þér , Óláfr , vituð , at vér hǫfum í farit allir saman ok herjat víða um Danmǫrk . Hǫfum vér fengit fé mikit , en ekki af lǫndum . Ek hefi haft í hálft fjórða hundrað skipa , en nú er eigi meirr eptir en hundrað . Nú lízk mér svá sem vér mynim vinna ekki til sœmðar með eigi meira her en nú hǫfum vér , þó þér hafið sex tigu , sem þér hafið í haft . Nú þykki mér þat sýnligast at fara aptr í mitt , ok er gott heilum vagni heim at aka . Vér hǫfum aflat í þessi , en ekki látit . Nú vil Óláfr , bjóða yðr , at þér farið með mér , ok verum í allir ásamt . Takið slíkt af mínu ríki sem þér fáið yðr vel haldit  ok þat lið , sem yðr fylgir . Gerum þá , er vár kømr , slíkt ráð sem oss sýnisk . En ef þér vilið heldr þann kost at hafa land várt til yfirferðar , þá skal þat heimilt , ok þér fara landveg í ríki yðart í . " Óláfr þakkaði Ǫnundi vinsamlig boð , er hann hafði veitt honum . " En þó , ef ek skal ráða , " segir hann , " þá mun annat ráð tekit , ok munum vér halda saman her þessum , er nú er eptir . Hafða ek fyrst í áðr ek fór ór Nóregi , hálft fjórða hundrað skipa , en er ek fór ór landi , þá valða ek ór her þeim ǫllum þat lið , er mér þótti bazt . Skipaða ek þessa sex tigu skipa , er nú hefi ek . Nú lízk mér ok svá um yðart lið sem þat myni hafa á brot hlaupit , er dáðlausast var ok verst fylgð í , en ek sé hér alla hǫfðingja yðra ok hirðstjóra , ok veit ek , at þat lið er allt betra til vápns , er hirðliðit er . Hǫfum vér enn mikinn her ok skipakost svá góðan , at vér megum vel liggja úti á í vetr , svá sem konungar hafa fyrr gǫrt . En Knútr mun litla hríð liggja í Ánni helgu , því þar er engi hǫfn skipafjǫlda þeim , er hann hefir . Mun hann fara austr eptir oss . Þá skulum vér fara undan , ok mun oss þá brátt lið dragask . En ef hann snýr aptr þangat , sem hafnir þær eru , er hann má liggja flota sínum , þá mun þar vera engum mun síðr en hér mart lið heimfúst . Vænti ek , at vér hafim svá um búit í at þorparinn viti , hvat hann skal vinna , bæði á Skáni ok á Sjólandi . Mun herr Knúts dreifask brátt víðs , ok veit þá eigi , hverjum sigrs er auðit . Hǫfum fyrst njósnir af , hvert ráð hann tekr . " Lauk Óláfr svá máli sínu , at allir menn gerðu góðan róm at , ok var þat ráðs tekit , sem hann vildi vera láta . Váru þá njósnir gǫrvar til liðs Knúts , en þeir lágu þar báðir konungar . Knútr sá þat , at Noregskonungr ok Svíakonungr heldu Frá liði sínu austr fyrir landit . Gerði hann þegar lið á land upp , ok lét menn sína ríða it øfra dag ok nótt , svá sem lið konunga fór it ýtra . Fóru þá aðrir njósnarmenn fram , er aðrir fóru aptr . Vissi Knútr á hverjum degi tíðendi frá ferð þeira . Váru njósnarmenn í þeira konunga . En er hann spurði , at mikill hluti liðs var frá þeim farinn , þá helt hann sínum her aptr til Sjálands ok í með allan herinn . Lá sumt liðit við Sjáland , en sumt við Skáni . Knútr reið upp til Hróiskeldu dag inn næsta fyrir Mikjálsmessu ok með honum sveit mikil manna . En þar hafði gǫrt veizlu í móti honum Úlfr , mágr hans . Veitti jarl allkappsamliga ok allkátr . Konungr var fámálugr ok heldr ófrýnn . Jarl orti orða á ok leitaði þeira málsenda , er hann vætti , at konungi myndi bezt þykkja . Konungr svarar fá . Þá spurði jarl , ef hann vildi leika at skáktafli . Hann játti því . Tóku þeir þá skáktaflit ok léku . Úlfr var maðr skjótorðr ok óvæginn  bæði í ok í ǫðrum hlutum ok inn mesti framkvæmdarmaðr um ríki  sitt ok hermaðr mikill , ok er saga mikil frá honum sǫgð . Úlfr var maðr ríkastr í , þegar er konunginn líddi . Systir Úlfs var Gyða , er átti Guðini , ok váru synir þeira Haraldr , Tósti , Valþjófr , Mǫrukári , Sveinn , Gyða dóttir , er átti Eatvarðr . Víg En er þeir léku at skáktafli , Knútr ok Úlfr þá lék konungr fingrbrjót mikinn . Þá skækði jarl af riddara . Konungr bar aptr tafl hans ok segir , at hann skyldi annat leika . Jarl reiddisk ok skaut niðr taflborðinu , stóð upp ok gekk í brot . Konungr mælti : " Rennr þú nú , Úlfr . " Jarl snøri aptr við dyrrin ok mælti : " Lengra myndir þú renna í Ánni helgu , ef þú kvæmir því við . Kallaðir þú eigi þá Úlf , er ek lagða til at hjálpa þér , er Svíar bǫrðu yðr sem hunda . " Gekk jarl þá út ok til svefns . Litlu síðar gekk konungr at sofa . Eptir um morguninn , þá er konungr klæddisk , þá mælti hann við skósvein sinn : " Gakk , " segir hann , " til Úlfs ok drep hann . " Sveinninn gekk ok var á brot um hríð  ok kom aptr . Þá mælti konungr : " Drapt jarl ? " Hann svarar : " Eigi drap ek hann , því hann var genginn til Lúcíús-kirkju . " Maðr hét Ívarr , norrœnn at kyni . Hann var þá hirðmaðr Knúts ok herbergismaðr hans . Konungr mælti til Ívars : " Gakk ok drep jarl . " Ívarr gekk til kirkju ok í  ok þar sverði í jarl . Fekk þar Úlfr bana . Ívarr gekk til konungs ok hafði sverðit blóðugt í . Konungr spurði : " Drapt nú jarl ? " Ívarr svarar : " Nú drap ek hann . " " Vel gerðir þú þá , " kvað hann . En eptir , þá er jarl var drepinn , létu munkar læsa kirkju . Þá var þat sagt konungi . Hann sendi mann til munka , bað þá láta upp kirkju ok tíðir . Þeir gerðu sem konungr bauð . En er konungr kom til kirkju , þá skeytti hann jarðir miklar til kirkju , svá at þat er herað mikit , ok sá staðr mikit síðan . Af því hafa þær jarðir þar til legit síðan . Knútr reið síðan út til skipa sinna ok þar lengi um haustit með allmikinn her . Þá er Óláfr ok Ǫnundr Frá spurði , at Knútr hafði haldit til Eyrarsunds ok hann lá þar með her sinn , þá áttu þeir konungar húsþing . Talaði Óláfr ok segir , at þetta hafði farit at getu hans , at Knútr hafði eigi lengi verit í Ánni helgu . " Vætti ek nú , at fleira skal fara eptir getu minni um viðrskipti vár . Hefir hann nú lítit fjǫlmenni hjá því , sem hann hafði í , en hann mun minna hafa síðar , því eigi er þeim óleiðara en oss at liggja úti á í síðan , ok mun oss sigrs auðit , ef oss skortir eigi þrá ok tilræði . Hefir svá farit í , at vér hǫfum haft lið minna , en þeir hafa látit fyrir oss bæði menn ok fé . " Þá tóku Svíar at tala , segja , at þat var ekki ráð at bíða þar vetrar ok frøra — " þótt Norðmenn eggi þess . Vitu þeir ógǫrla , hver íslǫg kunnu hér at verða , ok haf allt optliga á . Viljum vér fara heim ok hér ekki lengr . " Gerðu þá Svíar kurr mikinn , ok mælti hverr í orðastað annars . Var þat af raðit , at Ǫnundr ferr þá í brot með allt sitt lið , en Óláfr var þá enn eptir . Frá En er Óláfr lá þar , þá átti hann opt tal ok ráðagørð við lið sitt . Þat var eina nótt , at þeir áttu vǫrð at halda af konungs skipi Egill ok sá maðr , er hét Tófi . Hann var kynjaðr af Vestra , ættstórr maðr . En er þeir sátu á , þá heyrðu þeir grát ok veinan þar til , er sat í hernumit lið . Var þat bundit um nætr á landi uppi . Tófi segir honum þótti illt at heyra á þeira , ok bað Egil , at þeir fœri til at leysa fólkit ok láta brot hlaupa . Þeir gerðu þetta sama ráð , fóru til ok skáru bǫndin ok hleyptu á brot fólki því ǫllu , ok varð þat verk allóvinsælt . Konungr var ok svá reiðr , at þeim helt við váða sjálfan . Ok síðan , er Egill var sjúkr , þá var þat lengi , at konungr vildi eigi koma at sjá hann , at margir menn báðu hann . Iðraðisk Egill þá mjǫk , er hann hafði svá gǫrt , at konungi þótti illa , ok af sér reiði . Veitti konungr honum þat um . Óláfr lagði hendr sínar yfir síðu Egils , þar er verkrinn lá undir , ok sǫng bœnir sínar , en jafnskjótt tók ór verk allan . Eptir þat batnaði Agli . En Tófi kom sér síðan í . Svá er sagt , at hann skyldi þat til vinna at koma á Óláfs feðr sínum . Valgautr var maðr hundheiðinn , ok fekk hann kristni af orðum konungs ok andaðisk , þegar er hann var skírðr . svikræði En er Óláfr átti tal við lið sitt , þá leitaði hann ráða við hǫfðingja , hvert þeir skyldu upp taka . En þat kom lítt ásamt með mǫnnum . Kallaði þat annarr óráð , er ǫðrum þótti vænligt , ok válkuðu þeir mjǫk lengi ráðin fyrir sér . Njósnarmenn Knúts váru jafnan í þeira  ok kómu sér í við marga menn , ok hǫfðu þeir fram féboð ok vináttumál af hendi Knúts , en þar létu margir eptir leiðask  ok seldu þar til trú sína , at þeir skyldi gerask menn Knúts ok halda landi honum til handa , ef hann kvæmi í . Urðu 