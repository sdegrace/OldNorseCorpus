Íslendingabók gørða ek fyrst by órum , Þorláki ok Katli , ok sýnda bæði þeim ok Sæmundi . En með því at þeim líkaði svá at hafa eða þar viðr auka , þá skrifaða ek þessa of et sama far , fyr útan áttartǫlu ok konunga ævi , ok jók því es mér varð síðan kunnara ok nú es gerr sagt á þessi en þeiri . En hvatki es es í frœðum þessum , þá es skylt at hafa þat heldr , es sann reynisk . Halfdan , sonr Óláfs , vas faðir Eysteins , fǫður Halfdanar ok matarilla , fǫður Goðrøðar , fǫður Halfdanar , fǫður Haralds , es fyrstr varð þess kyns einn konungr at ǫllum Norvegi . In hoc codice continentur capitula : Frá Íslandsbyggð ɪ. ; frá landnámsmǫnnum ɪɪ. ok lagasetning ; frá alþingissetning ɪɪɪ. ; frá misseristali ɪᴠ. ; frá fjórðunga ᴠ. ; frá Grœnlands byggð ᴠɪ. ; frá því , es kristni kom á Ísland ᴠɪɪ. ; frá byskupum útlendum ᴠɪɪɪ. ; frá Ísleifi ɪ. ; frá Gizuri Incipit Libellus Islandorum . Ísland byggðisk fyrst ýr Norvegi á dǫgum Haralds , Halfdan ens , fyr þann tíð — at ætlun ok tǫlu þeira Teits fóstra míns , þess manns es ek kunna spakastan , sonar Ísleifs , ok Þorkels fǫðurbróð míns Gellissonar , es langt munði fram , ok Þóríðar goða , es bæði vas margspǫk ok ó , — es Ívarr loðbrókar lét drepa Eadmund ; en þat vas sjau tegum  eptir burð Krists , at því es ritit es í sǫ hans . Ingólfr hét maðr nórœnn , es sannliga es sagt at fœri fyrst þaðan til Íslands , þá es Har vas sextán vetra gamall , en í annat sinn fám vetrum síðarr ; hann byggði suðr í Reykjarvík . Þar es Ingólfshǫfði kallaðr fyr austan Minþakseyri , sem hann kom fyrst á land , en þar Ingólfsfell fyr vestan Ǫlfossá , es hann lagði sína eigu á síðan . Í þann tíð vas Ísland viði vaxit á miðli fjalls ok fjǫru . Þá váru hér menn kristnir , þeir es Norðmenn kalla papa , en þeir fóru síðan á braut , af því at þeir vildu eigi vesa hér við heiðna menn , ok létu eptir bœkr írskar ok bjǫllur ok bagla ; af því mátti skilja , at þeir váru menn írskir . En þá varð fǫr manna mikil mjǫk út hingat ýr Norvegi , til þess unz konungrinn Haraldr bannaði , af því at hónum þótti landauðn nema . Þá sættusk þeir á þat , at hverr maðr skyldi gjalda konungi fimm aura , sá es eigi væri frá því skiliðr ok þaðan fœri hingat . En svá es sagt , at Haraldr væri sjau tegu vetra konungr ok yrði áttrœðr . Þau hafa uppǫf verit at gjaldi því es nú es kallat landaurar , en þar galzk stundum meira en stundum minna , unz Óláfr gørði skýrt , at hverr maðr skyldi gjalda konungi halfa mǫrk , sá es fœri á miðli Norvegs ok Íslands , nema konur eða þeir menn es hann næmi frá . Svá sagði Þorkell oss Gellissonr . Hrollaugr , sonr Rǫgnvalds , byggði austr á Síðu ; þaðan eru Síðumenn komnir . Ketilbjǫrn , maðr nórœnn , byggði suðr at Mosfelli ; þaðan eru Mosfellingar komnir . Auðr , dóttir Ketils , hersis nórœns , byggði vestr í Breiðafirði ; þaðan eru Breiðfirðingar komnir . Helgi , nórœnn , sonr Eyvindar , byggði norðr í Eyjafirði ; þaðan eru Eyfirðingar komnir . En þá es Ísland vas víða byggt orðit , þá hafði maðr austrœnn fyrst lǫg út hingat ýr Norvegi , sá es Ulfljótr hét ; svá sagði Teitr oss ; ok váru þá Ulfljótslǫg kǫlluð ; — hann vas faðir Gunnars , es Djúpdœlir eru komnir frá í Eyjafirði ; — en þau váru flest sett at því sem þá váru Golaþingslǫg eða ráð Þorleifs váru til , hvar við skyldi auka eða af nema eða annan veg setja . Ulfljótr vas austr í Lóni . En svá es sagt , at Grímr væri fóstbróðir hans , sá es kannaði Ísland allt at ráði hans , áðr alþingi væri átt . En hónum fékk hverr maðr pening til á landi hér , en hann gaf fé þat síðan til hofa . Alþingi vas sett at ráði Ulfljóts ok allra lands þar es nú es , en áðr vas þing á Kjalar , þat es Þorsteinn landnámamanns , faðir Þorkels , hafði þar ok hǫfðingjar þeir es at því hurfu . En maðr hafði sekr orðit of þræls morð eða leysings , sá es land átti í Bláskógum , hann es nefndr Þórir ; en dóttursonr hans es kallaðr Þorvaldr , sá es fór síðan í Austfjǫrðu ok brenndi þar inni Gunnar bróður sinn . Svá sagði Hallr . En sá hét Kolr , es myrðr vas . Við hann es kennd gjá sú es þar es kǫlluð síðan Kolsgjá , sem hræin fundusk . Land þat varð síðan allsherjarfé , en þat lǫgðu landsmenn til alþingis . Af því es þar almenning at viða til alþingis í skógum ok á heiðum hagi til hrossahafnar . Þat sagði Ulfheðinn oss . Svá hafa ok spakir menn sagt , at á sex tegum vetra yrði Ísland albyggt , svá at eigi væri meirr síðan . Því nær tók Hrafn landnámamanns , næstr Ulfljóti , ok hafði tuttugu sumur ; hann vas ýr Rangár . Þat vas sex tegum eptir dráp Eadmundar , vetri eða tveim áðr Haraldr yrði dauðr , at tǫlu spakra manna . Þórarinn , sonr Óleifs , tók lǫgsǫgu næstr Hrafni ok hafði ǫnnur tuttugu ; hann vas borgfirzkr . Þat vas ok þá es enir spǫkustu menn á landi hér hǫfðu talit í misserum fjóra ens fjórða hundraðs , — þat verða vikur tvær ens sétta tegar , en mónuðr tolf þrítøgnáttar ok dagar fjórir umbfram , — þá merkðu þeir at sólargangi , at sumarit munaði aptr til vársins ; en þat kunni engi segja þeim , at degi einum vas fleira en heilum vikum gegndi í tveim misserum , ok þat olli . En maðr hét Þorsteinn , hann vas breiðfirzkr , sonr Hallsteins land ok Óskar ens . Hann dreymdi þat , at hann hyggðisk vesa at lǫgbergi , þá es vas fjǫlmennt , ok vaka , en hann hugði alla menn aðra sofa . En síðan hugðisk hann sofna , en hann hugði þá alla aðra vakna . Þann draum réð Ósýfr , móð Gellis , svá at allir menn myndi þǫgn varða , meðan hann mælti at lǫgbergi , en síðan es hann þagnaði , at þá myndi allir þat róma es hann hefði mælt . En þeir váru báðir spakir menn mjǫk . En síðan es menn kvómu til þings , þá leitaði hann þess ráðs at lǫgbergi , at et sjaunda hvert sumar skyldi auka viku ok freista , hvé þá hlýddi . En svá sem Ósýfr réð drauminn , þá vǫknuðu allir menn við þat vel , ok vas þá þat þegar í lǫg leitt at ráði Þorkels ok annarra spakra manna . At réttu tali í hverju ári fimm dagar ens fjórða hundraðs , ef eigi es hlaupár , en þá einum fleira ; en at óru tali verða fjórir . En þá es eyksk at óru tali et sjaunda hvert viku en øngu at hinu , þá verða sjau ár saman jafnlǫng at hvárutveggja . En ef hlaupár verða tvau á miðli þeira es auka skal , þá þarf auka et sétta . Þingadeild mikil varð á miðli þeira Þórðar , sonar Óleifs ýr , ok Odds , þess es kallaðr vas Tungu-Oddr ; hann vas borgfirzkr . Þorvaldr sonr hans vas at brennu Þor með Hœsna-Þóri í Ǫrnolfs . En Þórðr varð hǫfðingi at sǫkinni , af því at Hersteinn Blund-Ketilssonar átti Þórunni systurdóttur hans . Hon vas Helgu dóttir ok Gunnars , systir Jófríðar , es Þorsteinn átti Egilssonr . En þeir váru sóttir á þingi því es vas í Borgarfirði í þeim stað , es síðan es kallat Þingnes . Þat váru þá lǫg , at vígsakar skyldi sœkja á því þingi , es næst vas vettvangi . En þeir bǫrðusk þar , ok mátti þingit eigi heyjask at lǫgum . Þar fell Þórolfr , bróðir Álfs , ýr liði Þórðar . En síðan fóru sakarnar til alþingis , ok bǫrðusk þeir þar þá enn . Þá fellu menn ýr liði Odds , enda varð sekr hann Hœsna-Þórir ok drepinn síðan ok fleiri þeir at brennunni váru . Þá talði Þórðr tǫlu umb at lǫgbergi , hvé illa mǫnnum gegndi at fara í ókunn þing at sœkja of víg eða harma sína , ok talði , hvat hónum varð fyrir , áðr hann mætti því máli til laga koma , ok kvað ýmissa vandræði møndu verða , ef eigi réðisk bœtr á . Þá vas landinu skipt í fjórðunga , svá at þrjú urðu þing í hverjum fjórðungi , ok skyldu þingunautar eiga hvar saksóknir saman , nema í Norðlendingafjórðungi váru fjǫgur , af því at þeir urðu eigi á annat sáttir . Þeir es fyr norðan váru Eyjafjǫrð , vil eigi þangat sœkja þingið , ok eigi í Skagafjǫrð þeir es þar váru fyr vestan . En þó skyldi jǫfn dóm ok lǫgréttuskipun ýr þeira fjórðungi sem ór einum hverjum ǫðrum . En síðan váru sett fjórðungar . Svá sagði oss Ulfheðinn lǫgsǫgu . Þorkell Ingolfssonar tók lǫgsǫgu eptir Þórarin ok hafði fimmtán sumur ; þá hafði Þorgeirr sjautján sumur . Land þat , es kallat es Grœnland , fannsk ok byggðisk af Íslandi . Eiríkr hét maðr breiðfirzkr , es fór út heðan þangat ok nam þar land , es síðan es kallaðr Eiríksfjǫrðr . Hann gaf nafn land ok kallaði Grœnland ok kvað menn þat myndu fýsa þangat farar , at landit ætti nafn gótt . Þeir fundu þar manna vistir bæði austr ok vestr á landi ok keiplabrot ok steinsmíði þat es af því má skilja , at þar hafði þess þjóð farit , es Vínland hefir byggt ok Grœnlendingar kalla Skrælinga . En þat vas , es hann tók byggva landit , fjórtán vetrum eða fimmtán fyrr en kristni kvæmi hér á Ísland , at því es sá talði fyrir Þorkeli á Grœnlandi , es sjalfr fylgði Eiríki . Óláfr , Óláfssonar , Haralldssonar , kom kristni í Norveg ok á Ísland . Hann sendi hingat til lands prest þann , es hét Þangbrandr ok hér kenndi mǫnnum kristni ok skírði þá alla , es við trú tóku . En Hallr lét skírask snimhendis ok Hjalti ýr Þjórsárdali ok Gizurr , Ketilbjarnarsonar , ok margir hǫfðing aðrir ; en þeir váru þó fleiri , es í gegn mæltu ok neittu . En þá es hann hafði hér verit einn vetr eða tvá , þá fór hann á braut ok hafði vegit hér tvá menn eða þrjá , þá es hann hǫfðu nítt . En hann sagði konunginum Óláfi , es hann kom austr , allt þat es hér hafði yfir hann gingit , ok lét ørvænt , at hér mundi kristni enn takask . En hann varð við þat reiðr mjǫk ok ætlaði at láta meiða eða drepa ossa landa fyrir , þá es þar váru austr . En þat sumar et sama kvómu útan heðan þeir Gizurr ok Hjalti ok þágu þá undan við konunginn ok hétu hónum umbsýslu sinni til á nýjaleik , at hér yrði enn við kristninni tekit , ok létu sér eigi annars ván en þar mundi hlýða . En et næsta sumar eptir fóru þeir austan ok prestr sá es Þormóðr hét , ok kvómu þá í Vestmannaeyjar , es tíu vikur váru af sum , ok hafði allt farizk vel at . Svá kvað Teitr þat segja , es sjalfr vas þar . Þá vas þat mælt et næsta sumar áðr í lǫgum , at menn skyldi svá koma til alþingis , es tíu vikur væri af sumri , en þangat til kvómu viku fyrr . En þeir fóru þegar inn til megin ok síðan til alþingis ok gátu at Hjalta , at hann vas eptir í Laugardali með tolfta mann , af því at hann hafði áðr sekr orðit fjǫrbaugsmaðr et næsta sumar á alþingi of goðgá . En þat vas til þess haft , at hann kvað at lǫgbergi kviðling þenna : En þeir Gizurr fóru , unz þeir kvómu í stað þann í Ǫl , es kallaðr es Vellankatla , ok gørðu orð þaðan til þings , at á mót þeim skyldi koma allir fulltingsmenn þeira , af því at þeir hǫfðu spurt , at andskotar þeira vildi verja þeim vígi . En fyrr en þeir fœri þaðan , þá kom þar ríð Hjalti ok þeir es eptir váru með hónum . En síðan riðu þeir á þingit , ok kvómu áðr á mót þeim frændr þeira ok vinir sem þeir hǫfðu æst . En enir heið menn hurfu saman með alvæpni , ok hafði svá nær , at þeir myndi berjask , at of sá á miðli . En annan dag eptir gingu þeir Gizurr ok Hjalti til lǫgbergs ok báru þar upp erindi sín . En svá es sagt , at þat bæri frá , hvé vel þeir mæltu . En þat gørðisk af því , at þar nefndi annarr maðr at ǫðrum vátta , ok sǫgðusk hvárir ýr lǫgum við aðra , enir kristnu menn ok enir heiðnu , ok gingu síðan frá lǫgbergi . Þá báðu enir kristnu menn Hall , at hann skyldi lǫg þeira upp segja , þau es kristninni skyl fylgja . En hann leystisk því undan við þá , at hann keypti at Þorgeiri , at hann skyldi upp segja , en hann vas enn þá heiðinn . En síðan es menn kvómu í búðir , þá lagðisk hann niðr Þorgeirr ok breiddi feld sinn á sik ok hvílði þann dag allan ok nóttina eptir ok kvað ekki orð . En of morg eftir settisk hann upp ok gørði orð , at menn skyldi ganga til lǫgbergis . En þá hóf hann tǫlu sína upp , es menn kvómu þar , ok sagði , at hónum þótti þá komit hag manna í ónýtt efni , ef menn skyldi eigi hafa allir lǫg ein á landi hér , ok talði fyrir mǫnnum á marga vega , at þat skyldi eigi láta verða , ok sagði , at þat mundi at því ósætti verða , es vísa  vas , at þær barsmíðir gørðisk á miðli manna , es landit eyddisk . Hann sagði frá því , at konungar ýr Norvegi ok ýr Danmǫrku hǫfðu haft ófrið ok orrostur á miðli sín langa tíð til þess unz landsmenn gørðu frið á miðli þeira , þótt þeir vildi eigi . En þat ráð gørðisk svá , at af stundu sendusk þeir gersemar á miðli , enda helt friðr sá , meðan þeir lifðu . „ En nú þykkir mér þat ráð , “ kvað hann , „ at vér látim ok eigi þá ráða , es mest vilja í gegn gang , ok miðlum svá mál á miðli þeira , at hvárir hafi nakkvat síns máls , ok hfum allir ein lǫg ok einn sið . Þat mon verða satt , es vér slítum í sundr lǫgin , at vér munum slíta ok friðinn . “ En hann lauk svá máli sínu , at hvárirtveggju játtu því , at allir skyldi ein lǫg hafa , þau sem hann réði upp at segja . Þá vas þat mælt í lǫgum , at allir menn skyldi kristnir vesa ok skírn taka , þeir es áðr váru óskírðir á landi hér ; en of barnaútbu skyldu standa en fornu lǫg ok of hrossakjǫts . Skyldu menn blóta á laun , ef vildu , en varða fjǫrbaugsgarð , ef váttum of kvæmi við . En síðarr fám vetrum vas sú heiðni af numin sem ǫnn . Þenna atburð sagði Teitr oss at því , es krist kom á Ísland . En Óláfr fell et sama sumar at sǫgu Sæmundar . Þá barðisk hann við Svein ok Óláf at Uppsǫlum Svíakonungs , ok Eirík , es síðan vas jarl at Norvegi , Hákonarson . Þat vas þremr tegum vetra ens annars hundraðs eptir dráp Eadmundar , en þúsundi eptir burð Krists at alþýðu tali . Þessi eru nǫfn byskupa þeira , es verit ha á Íslandi útlendir at sǫgu Teits : Frið kom í heiðni hér , en þessir váru síðan : Bjarnhar fimm ár , Kolr fá ár . Hróðolfr nítján ár , Jóhan fá ár , Bjarnharðr nítján ár , Heinrekr tvau ár . Enn kvómu hér aðrir fimm , þeir es byskupar kváðusk vesa : Ǫrnolfr ok Goði ok þrír ermskir : Petrus ok Abrahám ok Stephánus . Grímr tók lǫg eptir Þorgeir ok hafði tvau sumur , en þá fekk hann lof til þess , at Skapti hefði , syst hans , af því at hann vas hásmæltr sjalfr . Skapti hafði lǫgsǫgu sjau sumur ok tuttugu . Hann setti fimmtardómslǫg ok þat , at engi vegandi skyldi lýsa víg á hendr ǫðrum manni en sér , en áðr váru hér slík lǫg of þat sem í Norvegi . Á hans dǫgum urðu margir hǫfðingjar ok ríkismenn sekir eða landflótta of víg eða barsmíðir af ríkis sǫkum hans ok landstjórn . En hann andaðisk á enu sama ári ok Óláfr fell Haraldssonr , Goðrøðarsonar , Bjarnarsonar , Haraldssonar , þremr tegum vetr síðarr en Óláfr felli Tryggvasonr . Þá tók Steinn lǫgsǫgu ok hafði þrjú sumur ; þá hafði Þorkell tuttugu sumur ; þá hafði Gellir níu sumur . Ísleifr vas vígðr til byskups á dǫgum Haralds , Halfdanarsonar , Sigurðarsonar , Haraldssonar . En es þat sá hǫfðingjar ok góðir menn , at Ísleifr vas miklu nýtri en aðrir kennimenn , þeir es á þvísa landi næði , þá seldu hónum margir sonu sína til læringar ok létu vígja til presta . Þeir urðu síðan vígðir tveir til byskupa , Kollr , es vas í Vík austr , ok Jóan at Hólum . Ísleifr átti þrjá sonu ; þeir urðu allir hǫfðingjar nýtir , Gizurr ok Teitr , faðir Halls , ok Þorvaldr . Teit fœddi Hallr , sá maðr es þat vas almælt , at mildastr væri ok ágæztr at góðu á landi hér ólærðra manna . Ek kom ok til Halls sjau vetra gamall , vetri eptir þat , es Gellir , fǫðurfaðir minn ok fóstri , andaðisk , ok vas þar fjórtán vetr . Gunnarr hafði tekit lǫgsǫgu , þá es Gellir lét af , ok hafði þrjú sum . Þá hafði Kolbeinn sex ; þat sumar , es hann tók lǫgsǫgu , fell Haraldr á Englandi . Þá hafði Gellir í annat sinn þrjú sumur ; þá hafði Gunnarr í annat sinn eitt sumar ; þá hafði Sighvatr , systurson Kolbeins , átta . Á þeim dǫgum kom Sæmundr sunnan af Frakklandi hing til lands ok lét síðan vígjask til prests . Ísleifr vas vígðr til byskups , þá es hann vas fimm ; þá vas Leó páfi . En hann vas enn næsta vetr í Norvegi ok fór síðan út hingat . En hann andaðisk í Skálaholti , þá es hann hafði alls verit byskup fjóra vetr ok tuttugu . Svá sagði Teitr oss . Þat vas á drottins degi sex nóttum eptir hátíð þeira Pétars ok Páls , átta tegum vetra eptir Óláfs fall Tryggvasonar . Þar vas ek þá með Teiti fóstra mín , tólf vetra gamall . En Hallr sagði oss svá , es bæði vas minnigr ok ólyginn ok mundi sjalfr þat es hann vas skírðr , at Þangbrandr skírði hann þrevetran , en þat vas vetri fyrr en kristni væri hér í lǫg tekin . En hann gørþi bú þrítøgr ok bjó fjóra vetr ens sjaunda tegar í Haukadali ok hafði fjóra vetr ens tíunda tegar , þá es hann andaðisk , en þat vas of hátíð Martens á enum tíunda vetri eptir andlát byskups . Gizurr , sonr Ísleifs , vas vígðr til byskups at bœn landsmanna á dǫgum Óláfs , tveim vetrum eptir þat es Ísleifr andaðisk . Þann vas hann annan hér á landi , en annan á Gautlandi . En þá vas nafn hans rétt , at hann hét Gisrøðr ; svá sagði hann oss . Markús hafði lǫgsǫgu næstr Sighvati ok tók þat sumar , es Gizurr hafði einn vetr verit hér á landi , en fór með fjǫgur sumur ok tuttugu . At hans sǫgu es skrifuð ævi allra lǫgsǫgumanna á bók þessi , þeira es váru fyrir várt minni , en hónum sagði Þór bróðir hans ok Skeggi faðir þeira ok fleiri spakir menn til þeira ævi , es fyrir hans minni váru , at því es Bjarni hafði sagt , fǫðurfaðir þeira , es mundi Þórarin ok sex aðra síðan . Gizurr vas ástsælli af ǫllum landsmǫnnum en hverr maðr annarra , þeira es vér vitim hér á landi hafa verit . Af ástsælð hans ok af tǫlum þeira Sæmundar með umb Markúss vas þat í lǫg leitt , at allir menn tǫlðu ok virðu allt fé sitt ok sóru , at rétt virt væri , hvárt sem vas í lǫndum eða í lausaaurum , ok gørðu tíund af síðan . Þat eru miklar jarteg , hvat hlýðnir landsmenn váru þeim manni , es hann kom því fram , at fé allt vas virt með svardǫgum , þat es á Íslandi vas , ok landit sjalft ok tíundir af gørvar ok lǫg á lǫgð , at svá skal vesa , meðan Ísland es byggt . Gizurr lét ok lǫg leggja á þat , at stóll byskups þess , es á Íslandi væri , skyldi í Skálaholti ve , en áðr vas hvergi , ok lagði hann þar til stólsins Skálaholtsland ok margra kynja auðœfi ǫnnur bæði í lǫndum ok í lausum aurum . En þá es hónum þótti sá staðr hafa vel at auðœfum þróazk , þá gaf hann meir en fjórðung byskupdóms síns til þess , at heldr væri tveir byskupsstólar á landi hér en einn , svá sem Norðlendingar æstu hann til . En hann hafði áðr látit telja búendr á landi hér , ok váru þá í Austfirðinga sjau hundruð heil , en í Rangæingafjórð tíu , en í Breið níu , en í Eyfirðinga tolf , en ótalðir váru þeir , es eigi áttu þing at gegna of allt Ísland . Ulfheðinn tók lǫgsǫgu eptir Markús ok hafði níu sumur , þá hafði Bergþórr sex , en þá hafði Goðmundr tolf sumur . Et fyrsta sumar , es Bergþórr sag lǫg upp , vas nýmæli þat gǫrt , at lǫg ór skyldi skrifa á bók at Hafliða of vetrinn eptir at sǫgu ok umbráði þeira Bergþórs ok annarra spakra manna , þeira es til þess váru teknir . Skyldu þeir gørva nýmæli þau ǫll í lǫgum , es þeim litisk þau betri en en fornu lǫg . Skyldi þau segja upp et næsta sumar eptir í lǫgréttu ok þau ǫll halda , es enn me manna mælti þá eigi gegn . En þat varð at framfara , at þá vas skrifaðr Vígslóði ok margt annat í lǫgum ok sagt upp í lǫgréttu af kennimǫnnum of sumarit eptir . En þat líkaði ǫllum vel , ok mælti því manngi í gegn . Þat vas ok et fyrsta sumar , es Berg sagði lǫg upp , þá vas Gizurr óþingfœrr af sótt . Þá sendi hann orð til alþingis vinum sínum ok hǫfð , at biðja skyldi Þorlák Þorleikssonar , bró Halls , at hann skyldi láta vígjask til byskups . En þat gørðu allir svá sem orð hans kvómu til , ok fekksk þat af því at Gizurr hafði sjalfr fyrr mjǫk beðit , ok fór hann útan þat sumar en kom út et næsta eptir ok vas þá vígðr til byskups . Gizurr vas vígðr til byskups , þá es hann vas fertøgr . Þá vas Gre páfi . En síðan vas hann enn næsta vetr í Danmǫrku ok kom of sumarit eptir hingat til lands . En þá es hann hafði verit fjóra vetr ok tuttugu byskup , svá sem faðir hans , þá vas Jóan vígðr til byskups fyrstr til stóls at Hólum ; þá vas hann vetri miðr en . En tolf vetrum síðarr , þá es Gizurr hafði alls verit byskup sex vetr ens fjórða tegar , þá vas Þor vígðr til byskups ; hann lét Gizurr vígja til stóls í Skálaholti at sér lifanda . Þá vas Þorlákr tveim vetrum meir en þrítøgr , en Gizurr andaðisk þremr tegum síðarr í Skálahollti á enum þriðja degi í viku Kalend. Junii . Á því ári enu sama obiit Paschalis fyrr en Gizurr ok Baldvini ok Arnaldus í Híerúsalem ok Phil , en síðarr et sama sumar Alexíus ; þá hafði hann átta vetr ens fjórða tegar setit at stóli í Miklagarði . En tveim vetrum síðarr varð alda . Þá hǫfðu þeir Eysteinn ok Sigurðr verit sjautján vetr konungar í Norvegi eptir Magnús fǫður sinn Óláfs Haraldssonar . Þat vas tuttugu vetrum ens annars hundraðs eptir fall Óláfs , en fimm tegum ens þriðja hundraðs eptir dráp Eadmundar , en sextán vetrum ens sétta hundraðs eptir andlát Gregóríus , þess es kristni kom á England , at því es talit es . En hann andaðisk á ǫðru ári konungdóms Fóku , fjórum vetrum ens sjaunda hundraðs eptir burð Krists at almannatali . Þat verðr allt saman tuttugu ár ens tolfta hundraðs . Hér lýksk sjá bók . Þetta es kyn byskupa Íslendinga ok ættartala : Ketilbjǫrn , sá es byggði suðr at Mosfelli , vas faðir Teits , fǫður Gizurar , fǫður Ísleifs , es fyrstr vas byskup í Skálaholti , fǫður Gizurar . Hrollaugr , sá es byggði austr á Síðu á Breiðabólstað , vas faðir Ǫzurar , fǫður Þórdísar , móður Halls , fǫður Egils , fǫður Þor , móður Jóans , es fyrstr vas byskup at Hólum . Auðr , es byggði vestr í Breiðafirði í Hvammi , vas móðir Þorsteins , fǫður Óleifs , fǫður Þórðar , fǫður Þórhildar , móður Þórðar , fǫður Karlsefnis , fǫður Snorra , fǫður Hallfríðar , móður Þorláks , es nú es byskup í Skálaholti , næstr Gizuri . Helgi , sá es byggði norðr í Eyjafirði í Kristnesi , vas faðir Helgu , móður Einars , fǫður Eyjolfs , fǫður Goðmundar , fǫður Eyjolfs , fǫður Þorsteins , fǫður Ketils , es nú es byskup at Hólum , næstr Jóani . Þessi eru nǫfn langfeðga Ynglinga ok Breiðfirðinga : ɪ. Yngvi . ɪɪ. Njǫrðr . ɪɪɪ. Freyr . ɪɪɪɪ. Fjǫlnir , sá es dó at Friðfróða . ᴠ. Svegðir . ᴠɪ. Vanlandi . ᴠɪɪ. Vísburr . ᴠɪɪɪ. Dómaldr . ɪ. Dómarr . . Dyggvi . ɪ. Dagr . ɪɪ. Alrekr . ɪɪɪ. Agni . ɪɪɪɪ. Yngvi . ᴠ. Jǫrundr . ᴠɪ. Aun . ᴠɪɪ. Egill . ᴠɪɪɪ. Óttarr . ɪ. Aðísl . . Eysteinn . ɪ. Yngvarr . ɪɪ. Braut-Ǫnundr . ɪɪɪ. Ingjaldr . ɪɪɪɪ. Óláfr . ᴠ. Half . ᴠɪ. Goðrøðr . ᴠɪɪ. Óláfr . ᴠɪɪɪ. Helgi . ɪ. Ingjaldr , dóttursonr Sigurðar . . Óláfr . ɪ. Þorsteinn . ɪɪ. Óleifr , es fyrstr byggði þeira á Ís . ɪɪɪ. Þórðr . ɪɪɪɪ Eyjolfr , es skírðr vas í elli sinni , þá es kristni kom á Ísland . ᴠ. Þorkell . ᴠɪ. Gellir , faðir þeira Þorkels , fǫður Brands , ok Þorgils , fǫður míns , en ek heiti Ari . 