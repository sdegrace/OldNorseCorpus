… Konungr var aðra nátt uppi at Elfi at þess manns er Kolbeinn heitir á  ok um miðnǽttisskeið kómu menn af hestverði ok sǫgðu at ófriðr fór . Konungrinn klǽddisk skjótt ok hljópu menn upp  ok út , en tunglskin var bjart  ok máttu menn víða sjá  vildi konungr eigi þá blása láta  því at þeim þótti ekki ófriðligt . En þó gerði hann menn frá sér á alla vega á hestum . En nǫkkurir menn  hǫfðu riðit af Haðalandi  ok hugði því hestvǫrðrinn ófrið . Um morgin reið konungrinn við herinn austr með ánni  til þess  bǿjar er Nes  heitir , mikill  kirkjubǿr . Þar kómu í mót honum sýslumenn , af Heiðmǫrk , Friðrekr slafsi , Ívarr á , með halft þriðja 100 manna  vel búit . Um daginn eftir fóru þeir austr  með konungi við Elfi  ok var konungrinn á þeim bǿ er Stormr heitir  en herinn umhverfis . Þá var konunginum sagt at vermar hǫfðu sǫfnuð mikinn ok hǫfðu sannspurt um ferð hans . Þá kallaði konungr til sín alla sveitarhǫfðingja ok váru þá skipaðir verðir  ok njósnir í brott . Klemetr af Holmi fór á vǫrð  með 80 manna alla ríðandi  hann helt halfa rǫst frá konunginum , annarr vǫrðr var nǽri  ok váru 30 manna  á . En þar nǽst váru 7 menn svá at sjá mátti  til bǿjarins . Um myrgininn eftir fór konungrinn austr í byggð þá er Vigr hét , ok eru þat skammar 2 rastir . Konungr dvalðisk  því þar um nátt at hann vǽnti  at nǫkkurir menn myndi koma móti honum at bjóða boð af hendi verma . Þat sama kveld hljópu ribbungar á sveitir  konungs  ok drápu nǫkkura menn fyrir honum . Hákon konungr kallaði til sín sveitarhǫfðingja sína  ok skipaði með hverju móti  herrinn skyldi ríða í því at þau orð fóru frá at bǽði myndi í mót standa landherrinn ok svá ribbungar . Þeir menn váru er þat sǫgðu er afeggjuðu at hann skyldi í konungs ríki  ok sǫgðu at mikill herr var í Vermalandi en svíakonungr … … Á eða andliti . Hákon konungr reið þaðan fyrr en alljóst var með allan herinn . Eiðaskógr er 3  rasta langr  ok er kirkja á skóginum . Þar er góðr vegr ok sléttr þá er ísar liggja . Sem konungrinn kom af skóginum í , þá kómu njósnir hans í móti honum  ok sǫgðu at engi sǫfnuðr var í ok allt folk hafði flýit fyrir honum á  út ór byggðinni . Svá váru ok ribbungar allir í brottu . Þá fluttisk herrinn til bǿja þeira er Mórastir . Þat er nørzt í landinu . Þar var allt folk heima . Þar konungrinn til þess er allr herrinn kom saman ok var þat um nónskeið . Þá talaði konungrinn við sveitarhǫfðingja , ok síðan var blásit til þings ok lýsti þá konungr ráðagørð sinni fyrir herinum , at hann vildi með friði fara til allra bónda í landinu , ef þeir vildi á vald koma , ok til miskunnar festa sitt mál . Ok með því segir hann  at várir óvinir eru hvergi fyrir oss  þá viljum vér ekki ákafliga fara  ok vita ef landsfolkit vildi ganga til yfirbóta við oss . Konungrinn dvalðisk þar litla hríð ok gaf þar grið ǫllum mǫnnum , en andvirki gekk upp fyrir hestum . Hann reið um kveldit til byggðar þeirar er Eiðar heita  ok var um náttina á þeim er Meðalbǿr heitir , er átti Oddr Eiríksson . Þetta var frjádag fyrir níuviknafǫstu . Hákon hafði marga sveitarhǫfðingja í sínu um kveldit , því at hann hafði vel vín norðan með sér  ok var ekki lengra flutt fyrir frosta sakir . Þá gørðisk sá atburðr um náttina at ǫllum verplum var kastat út í  ok drjúgum þriðjungr frosinn  af hverjum . Reiðskjótamenn tóku verplana til sín ok brutu í . Síðan tóku þeir í ok brǽddu , en suma átu þeir  af þessu urðu þeir svá drukknir at þeir bǫrðusk um náttina ok urðu þar 14 menn sárir en margir lamðir . Ok var þat fyrst gørt um morgininn  at konungrinn fekk menn til … 