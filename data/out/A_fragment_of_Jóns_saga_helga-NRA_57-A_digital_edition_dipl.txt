 scipat hia drotningv  þa þeckir konvngriɴ meyna oc mælti sidan við egill  favdvr hennar  þessi ɴv er þat fagrliga eptir gengit sem vón var at er þesꜱi en helgi maðr mælti oc birtz hefir yfir þessom . helgi byskvpi ioani sem hennar  þvi at sa er saɴligia gavfvgr er prydr er morgvm maɴkostom oc vegsamadr með byskvpligri tign meðan hann hafþi þessa heíms  en nv scinn hann favgrvm iarteinvm oc verdr at mikilli hialp ollom þeim er hann sækia at arnadar orþi við almatkan .Gvð  þa er þav fadir oc moþir ions hofþo vtan verit slica stvnþ sem þotti at raþi  þa forv þav vt áptr til islanz oc setvz i bv sitt a breiþabolstaþ  en er ion var or eni mesto barnæskv  þa fec faþir hans hann til læringar isleifi byskvpi  oc ox hann vpp vndir hondom honvm  oc þroskadiz bratt i helgv nami oc goþom siþom þvi at hann var til vel nams komin of hvartveggia með islefi byskvpi  margir hofþingiar oc virþvligir menn adrir selldo sonv sina til fóstrs oc læringar isleifi byskvpi oc leto vigia til presta  þeir vrdo siþan hofvtkeɴi menn  en .iii. vorv byskvpar  af þeim var en .helgi ion nordlendingᴀ byskvp  er nv segiom ver fra  en annar colr vikveria byskvp  isleifr byskvp atti .iii. sonv oc vrdv allir miklir hofþingiar  Gizvʀ . byskvp  oc teitr prestr  oc þorvalldr  Teít fæddi hallr vpp i havka dal  teitr  .s. Jꜱleifs byskvpc fæddi oc lærþi marga keɴi menn oc vorv .ii. byskvpar af þeim  at elska hann míoc oc virþa hann vm fram i morgv  oc þar gerdv allir eptir  en helgi ion var mikill maðr vexti oc liþ manligr eygðr manna best  bleícr a hár oc sterkr at afli  oc en þeckiligsti i avllo yfer bragdi  þo var hvergi vm þat miɴa vert hverso linr hann var oc letr við alla alþydav i mali  oc ꜱva fecc hann til gǽtt með sinv goþo vm stilli  at hann var Nv verðr oc scylldvgt at segia noccvt fra þvi hverso ioni hafþi bæþi kǽʀ gvþi oc monnum  virtz isleifr byskvp fostri hans  þvi at ꜱva segia hvgnir menn oc froþir  at þat varþ ióni iafnan a mvɴi  þa er hann var hia staddr þa er menn ræddo vm þat sin a millom vm þa menn er best þotto menntir oc at ꜱer vera þa  isleifr  qvad hann  allra þa spvrdo þeir ion er adr hofþo talat  hverr þa mælti ionn  hans nv var þetta fagr vitnis bvrþr isleifi byskvpi  er heilagr . maðr scylldi ꜱva ræþa vm hann  en mikil virþing ioni  er slicr maðr scylldi hafa fostradan hann  ꜱa lutr er oc sagdr fra ioani  at hann hafi verit raddadr hveriom maɴi bétr oc þar mvn eɴ verþa merki noccvr til sogd siðaʀr at vitrom monnvm hafi ꜱva þótt  Þat er sagt at ion fystiz at fara vtann oc var hann þa diacn at vigslom oc vanom nær roskinn maðr at alldri  oc girntist at sia godra manna sidv oc nám sítt at avca sialfom ꜱer til nytsemdar oc morgvm avdrvm sem sidan reyndiz  þa forv hann fyst til noregs  þandan til danmerkr oc letti eigi fyʀ þessi ferþ en hann gecc svdr at sækia heim petrvm .postvla  oc siþan hverfr hann aptr þatan oc kemr i danmavrk ad in passionem dominvm  oc var sveinn konvngr a lifi oc sækir a hans fvnd  oc er hann kemr a hans fvnd i þaɴ stad sem konvngriɴ var  þat tiþanda at konvngr var at mersso  en prestr sa er syngia scylldi merssona oc hóf hann vpp at lesa passio i þvi er en helgi ion kom i kirkivna  en honum gec lestrin seint oc tregliga  en monnum þotti þvngt oc havfúgt at hlyþa til er hia stodo  Eɴ er ion  faɴ þat at prestriɴ var næsta at fyrir síon gioʀ af monnvm  þa leggr ion stolv vm herþar ꜱer oc gengr siþan at prestinvm oc tok bocina or hendi honvm með litillæti oc las passio  ꜱva skoroliga oc skynsamliga at allir vndrvþvst þeir er við vorv stadir  Ok er lokit var tiþvm sendir konvngr eptir honvm  oc byþr honvm til sin oc baþ hann lengi með ꜱer vera  oc lagdi a . hann mikla virþing ꜱva at hann setti hann it næsta ꜱer sialfvm oc þotti mikit vndir at hann dveldiz meþ honvm lengr  oc hann dvaldiz með honvm vm stvndar sakir  A þessi stvndv meðan ion var með sveini konvngi  þa var hann vegsamadr af . Gvþi með agætligvm fyrir bvrþvm  Ok vm dag er hann sat yfir konvngs bordi  þa segir hann konvnginvm hvat fyrir hann hafþi haf borit  ꜱva þa bavþ konvngr sinom monnvm at taka horfv oc fa ioni  oc hann toc við horfvɴi oc stillti oc ꜱlo með ꜱva mikilli kæɴsko at konvngr sialfr oc allir þeir er hia vorv staddir þa hofþo a mali hverso vel ꜱlegit var  Ollom þotti mikils vm vert þeɴa Eigi . helga ioni iam vel vtan lanz sem her  teliom ver þaɴ fystan til þeꜱ hann spandi út hingat með ꜱer sæmvnd sigfvs ꜱon  þaɴ maɴ er eiɴ hverʀ hefir verit mestr nytia maðr Gvþs cristni a þessv landi oc hafþi lengi verit vtan sva at ecci spvrdiz til hans  Eɴ en . helgi ión gat hann vpp spvrdan at hann  var með neckveriom agætvm meístara oc girntistz þar a okvɴa fræði ꜱva at hann tyndi allri þeiri er hann hafþi i eskv nvmit oc iamf vel scirnarnafni sinv  En er . inn .helgi ion kom þar er hann var fyrir  þa spvrdi hvaʀ aɴan at nafni  en .helgi helgi ion sagdi .nafn sit  en sæmvndr nefndiz kollr  En .helgi ion sagdi af gipt heilags anda oc mikilli keɴi speki  en oc hiɴ .helgi ion taladi þangat til fyrir honvm at hann kaɴadiz við sic oc við ǽtt sina  oc mælti sæmvndr  þa oc eptir þetta kaɴaz þeiʀ við með ollo  þa mælti iɴ .helgi ion  fyꜱer ꜱæmvndar svarar  gott Eɴ .helgi ion mælti  vit 