 xii riddarar alvapnaðer oc marger svæinar . Ðessa riddara . hafðe viliamr konongr sennt æftir hanum at lata drepa hann . Jarlenn líop af hestenom  þui at hann hafðe engan hærbunað . hann bra sværði oc varðe sic um rið . En firir þui at marger velto um  varð Jarlenn andtækinn . oc biosk riddare . einn til at hoggva hann . En þa er iarlenn vissi  hværr hann skvlldi hoggva  þa firir gaf hann þeim riddara vannlega . oc sva konongenom . oc allum oðrum þæím  er æftir hanum hafðu faret . oc til iartegna gaf hann riddara . silki kvrtil sinn . þeim er hoggva skvlldi hann . Ðui nest lagðe hann sik til iarðar i cross oc rette baðar hendr i fra ser . oc var hann þa hals hoggvinn . oc af hans bloðe fengo marger menn bot . oc er valþiofr sann hæilagr maðr  Fra þessom tiðendum sægir innilega þoꝛkæll  sunr þoꝛðar skalla . hann var hirðmaðr valþíofs iarls . oc oꝛte hann cvæðe eftir fall iarlsens  oc er þetta þar i . Uist  er hann villdi þiggia . oc sva gerðe hann . Nemndi sumar i vik austr . sumar a horðalande  sumar i þrondeími . sva at i hverium kaupstað  er konongr var . þa atte Skuli nalega hi-nar bæztu iarðer oc gnogar landskylldir til allz starfs oc kostnaðar i kaupstaðum  Boꝛn þeirra Skula konongs fostra oc Guðrunar  varo þau Asulfr a reíní oc ragnilldr  er atte kyrpinga ormr . Dotter kyrpínga oꝛms var Asa  moðer biarnar boks . Boꝛn þeirra Asulfs oc þoꝛo skofta dottoꝛ varo þau Guðoꝛmr a reíní oc sigrið  er atte hallkæll hukr  Ðeirra sunr var Jon  faðer þeirra hallkælls oc ragnvallz oc Gregorii  Guðoꝛmr a reíní fecc fyrst ælldriðar  systur hallkæls huks . Ðeirra dǿtr varo Rangrið oc Jngiriðar oc guðrun . Rangriðar fecc biarne byrðar svæinn  Ðeírra døtr varo þær ælldrið oc Jngibioꝛg . Dotter . Magnus . konongs oc elldriðar var kri-stín  er atte Reiðar sendimaðr . þoꝛer skínfælldr hafðe atta elldriði . Ðeírra  