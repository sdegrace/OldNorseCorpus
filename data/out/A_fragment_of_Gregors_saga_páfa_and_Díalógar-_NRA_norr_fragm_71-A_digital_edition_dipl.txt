 Licame hans var fyrst gravenn i vtscote af petrs kirkiv  þar sem helger pavar hvíla  Leo  Simplicius . Gelasius oc Simacus . En fimtogom vetra siþaʀ let Gregorius en fiorðe pave með þvi nafne bua um helgan dom ɢʀegorius i petrs kirkio under alltera þireim er nv er ɢʀegorius helge a . ok er þar hvalf ifer  A þvi are er en helge ɢʀegorius andaðez  gorðe varan mikit  sva at meɴ . ondvðvz af matleyse viða of heim . En þott halleri syndi ollvm heimi  hve mikils hꜹfðingía var þa við mist i  þa rꜹknꜹdv þeygi . ꜹvondar meɴ ɢʀregorius við at helldr  þeir tꜹlldv haɴ hꜹa verit felogs mann mikin oc hꜹa mioc eytt ꜹðreþvm þeim er lago til stols petrs postvla . Oc er þeir mattv honvm eigi gremiaz livanda  þa egivðvsc þeir a at brenna bekr þer er haɴ hafði gorvar . ok ða er þeir hꜹfðv brendar svmar oc villdv en brenna fleiri . þa toc petrs diacn at standa amot þeim . haɴ talði þeim þat mvnðv ekki stoða til þess at eyda ageti .Gʀegorii  þott þeir brendi bekr hans . þui at þo erv margar aðrar epter  þer er epter erv ritnar oc erv viða of heim bornar  haɴ taldi þat hꜹfvð lꜹst at brenna bekr þvi liks lerifꜹðvr þer er haɴ hafði sialfr seð  enn  Marga Erfeðlict Siþan 