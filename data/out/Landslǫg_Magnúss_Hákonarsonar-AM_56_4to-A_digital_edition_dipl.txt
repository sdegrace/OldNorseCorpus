er AGVS guðs miſkun noꝛegs konongr ſun hakonar konongs ſunar ſunar ſuerrís konongs ſænder virðuleghom hærra íone ærchibiscupi oc allum aðꝛum guðs uínum oc ſinum j Gulta þíngs laghum QL GJ oc ſina er uituð at huar ſkilrikaſto menn i ꝼroſtGula þíngs lagum haꝼa iðulegha geteð ꝼirir oſſ at þer haꝼet ſpurt at ver haꝼum lut iaat at bta nokot um ꝼleſtar loghbkr i landeno með hínna bæƶſtu manna raðe oc beðet os at yður bok ſkuldí æígí þæirꝛa umbota lutlaus uera En þer ſkulut uita at os beʀ aðꝛ væll ꝼirir at ſea en æínkanlegha nu bæƶt er þer tryſtið ſua mikít a vara ꝼoꝛſío at þer dmdot hana alla j vara ſkípan þæt aꝼ at taka oc þæt uid at ſætía ſem oſſ þtte bæƶt bera með hinna bæƶſtu manna raðe Oc aꝼ þui haꝼum uer nu um riðir iðulegha skoðat hana oc litƶ oſſ ſem aluída mættem með ꝼærrom oꝛðom ꝼullan oꝛſkurð gera þær ſem aðꝛ talar hon gyſi langt um en ſumum ſtaðum þyrꝼti hon ſanlegha tillaghu þær ſem huerghi var líoſare en margher þurꝼtu þæiꝛ en ꝼakunnighír ero Nv þo at ver kennem os míok ꝼakunnígha til ſlikra ſtoꝛræða þa haꝼum ver þo þeſſa bok rita lateð er ver ſendom yðꝛ æꝼtír ſlikum ſem hon vattar tryſtande a vars herra iesu christi míſkunn oc arnanaðꝛ ſkynſmaƶſto manna tillaghu er i hía oſſ varo En at þer ſkilít þui hui ver haꝼum ſua balkunum ſkípat í henne ſem nu er þa græínir þeſſe hattr ꝼirir yðꝛ ſem her ꝼylgír þJngꝼara bolkr er nu ſem ꝼyr at anduerðu ritaðꝛ aðꝛ hæꝼí ſialꝼa bokena þui at aðꝛ hyrir at þingit ſe ſkípat  næꝼndír ſkoðaðar æidar ꝼluttir loghretto menn koſner grið ſætt oc ſiðſemdom lyſt at þui bætr værðí bokene lyðt ſiðan oc domom lítt ſem þíngít er bætr ſtilt oc ſkipat ſiðat Ꝼyſti lutr bokarennar er kríſtíns doms bolkr at menn ſkilí criſtílegha tru vera grunduollr oc uphaꝼ alra goðꝛa værka oc hæilagrar kírkíu lyðni oc hennar ꝼoꝛ manna uera lyſíng oc læiðtogharaʀ tíl alra rettynda oc miſkunſamlegra ſiðſemda eſt criſtíns doms bælkinum er ut ꝼara bolkr at alþyðan ſkili þæn ſama guð haꝼa ſkipat konongdomen til ueraldlegar vmboðs ſem biscupinum til andlegs ptir utꝼara bolkr er manhælghí þui at neſt þuiſa hꝼer haꝼðíngiunum oc allum aðꝛum ut i ꝼra at halda oc halda lata guðs ꝼrið oc goðꝛa manna ꝼrælſi míllum criſtinna manna oc þæim með laghum oc þo hoꝼſamlegha æꝼtír atuíkum at ræꝼſa ſem at adꝛu værða prouaðer eſt manhælghi er ærꝼða með þui ꝼlæíru ſem þui hyrír oc hæꝼir þætt með kuenna gíptíngum þuí at miklu varðar þæím ſem til arꝼana kalla at þæír ſe i hæilaghum híuſkap getner ptir ærꝼða tall hæꝼr landa bꝛígði þuí at þæn tima ſem maðꝛ ærꝼir nokoꝛar íarðer þa hꝼer honom at ſkoða um ſín oðoll oc annara manna at han halde engara manna oðolum með lagum ſottom oc kunní ſíalꝼs ſins oðoll með lagum at brigða ptir landa bꝛigði er lanƶlæigu bolkr þuí at þæím hoꝼr æꝼtir lagum ſínar æígnír at byggía ſem með laghum haꝼa at komeƶ ptír lanƶlæighu bolk er kaupa bolkr þui at ſua ſkal æꝼtir lagha ſoknom lauſa aura ſkía ſem æꝼtír landa bꝛígði lond oc iarðer ꝼtír kaupa bolk er þíoꝼa bolkr þuí at þæt hꝼr engum ꝼirir aðꝛum at toꝛtíma ſem æighande hæꝼír með laghum at komeƶ en ſa er adruuís gerer man lagha ræꝼſíng ꝼirir ſuara Sidaƶt i bokene er kononga rettar btr at ſa konongr ſem till er ſkipaðꝛ æꝼtir at ſea lagum aꝼtr at vmdmom ſinna ꝼoꝛrælra oc æigí ſiðꝛ at hugga ſína ſiðſama þægna með línkínd oc rettar botom en at tempꝛa uſpaka með hírting oc loghleghom ræꝼſíngum rꝼðír þær allar er til haꝼa ꝼallaet  um iarðar bꝛigðí oc uigha ꝼærði oc oll annur lagha moll undír huerium laghum er þau uurðu þa ſkulu oll æꝼtir þui uera ſem þa gengo logh i lande er þau moll gerdoƶ eꝼ æígí hæꝼír aðꝛ loghleg ſkípan a komeð Biðium ver at þer varkunnít við oſſ þæt ſem a ſkoꝛter þui at mæir hæꝼír uolde ꝼíolſkylda voꝛ oc vankunnand en uilía lyſi ſem ætla ma þo at ver hæꝼðím mínna i væd ſæt oc oſſ tke þetta æꝼni ſialdnar en oſ tækr Ꝼinƶ oc nokkot nytſamlekt í þakkum þæt aller iesu christo huers naꝼn ſe blæƶƶað uttan enda AmeN er ꝻRIÐR blæƶƶan vars herra iesu christi arnaðꝛ orð varar ſe með oſſ allum gula þíngs monnom nu oc iaꝼnan En ver ſkulum logþíngí vart æíga a xii manoðom huerium botolꝼs messo æꝼtan j guloy a þingſtað rettom þær ſkulu aller ꝼinnaƶ ꝼoꝛꝼalla lauſt þæir ſem til þings ero næꝼndír En lendꝛ maðr syſlu maðꝛ eða umboðs maðꝛ ſkulu næꝼnt haꝼa a miðꝼaſtu þíngí ſua margha men oꝛ ꝼylki hueríu ſem her vattar í neſta kapitulo æptír eða þæirꝛa loghlegr vmboðs maðꝛ oc næꝼna þa menn ſem ꝼoꝛuerks menn haꝼa oc þæím ſyníƶ venaſtr till ſkila oc þæiꝛ meghe þæt með æiði ſínum ſanna En þæn æið ſkulu þæiꝛ ſueria ꝼyrſta ſran dagh er þæiꝛ koma till þíngs með þeſſom æiðſtaꝼ At þæſſ læggr han hond a bok oc þuí ſkytr han til guðs at þa menn hæꝼir han næꝼnda till logþíngís at þuí ſínní en honom ſynduƶ uenaſter til ſkíla æꝼtír ſinní ſamuítƶku oc æigí tok han þær aðꝛa muni till oc ſua ſkall han iaꝼnan næꝼna meðan han hæꝼir þæt ſtarꝼ En þenna æið ſkall ængí oꝼtar ſuería en um ſínn vm Sva er mælt at næꝼna ſkall En eꝼ lendꝛ maðꝛ eða ſyſlu maðr næꝼna æigi ſua till loghþíngis ſem nu er mælt þa ero þæiꝛ ſækkír ork sylfrs ꝼirir huern þæn er vnæmꝼdꝛ er Engan ſkall til lauſnar næꝼna oc þuí at æíns umſkípti á gera at þæim gange ꝼirir loghlegh ꝼoꝛꝼoll er ꝼyr var næmꝼdꝛ En huer næꝼdar maðꝛ er ſiðar kmr til loghþíngís en ſre ero ꝼlutt nauðſynía lauſt er ſæckr ork sylfrs en logmaðr oc logretto men mete nauðsyníar uær oc ſem æigí græíðir næꝼndar monnom tillaghu ꝼe ſua ſem ſkilt er þa ſækkíƶ ork Sylfrs Nu ero lender menn ſyſlu menn vmboðs menn bæðe konongs oc biscups aller ſkyldír at koma til logþíngís En þæir ſem æíghí koma ꝼoꝛꝼalla lauſt þa ſækkiƶ huer þæirꝛa íí orkom oc þætt ꝼramar ſem kononge virðaƶ ſaker þæirꝛa ꝼramar till her þJng ſkall ſtanda ſua lenge ſem logmaðr vill oc honom þikki ꝼallet ꝼirir mala ſaker oc loghretto men ſamþykkia Skall logmaðꝛ lata gera vebond a þíngſtað rettom ſua við at þæir haꝼe rum ꝼirir ínnan ſem i loghretto ſkulu vera En þæt ſkulu vera íí tylꝼtír manna oc ſkipti þo ſua till at oꝛ hueríu ꝼylki ſe nokorr næꝼndir þæír ſem væl þikkía til ꝼalner En þæír ſem í logretto ero næꝼndír ſkulu æið ſueria með þema æið ſtaꝼ aðꝛ han gange i loghretto at han ſkytr þui til guðs at han ſkall sua till alra manna mala læggía ſem hann væít ſanaƶt ꝼirir guði æꝼtir lagum oc ſínní ſamuitƶku ſua með ſakadom ſem ſíꝼíaðom oc ſua ſkall han íaꝼnan gera þeghar han er íloghretto næꝼndꝛ Ꝼyrſtumm ſkal maðꝛ þenna æið ſueria en han gengr í loghretto en æígi optar þo at han ſe í næꝼnðꝛ Engi þæirꝛa manna en æigí ero næmꝼdír ſkall innan uebanda ſætíaƶ oꝛloꝼs En eꝼ han ſættƶ oc gengr æígi ut þeghar uið han er mælt þa ſækkiƶ hann halꝼra ork sylfrs enn ſkulu ꝼaſtande till þíngs ganga oc ſkia þíng þeghar ſoll er i auſtri oc vera a þingi til nons En logmaðr ſkall lata ríngía hínní meſto klokko þa er han vil till þíngſ með bok ſkia n þæirꝛi klokko ſkall æígí til annars ringia medan þíng ſtenðꝛ En eꝼ nokoꝛ ſlætƶ í mat eða mungat oc rkr þæt mæír en þíngít han ſkall ænkís mals upræíſt æíga a þæím dæghi huat male ſem han a at dꝛíꝼa a logþíngí Dryk ſkall ængi maðꝛ til þíngs bera huatke til ſalu ne annan vægh En eꝼ boꝛet verðꝛ þa er uptkt oc æigu þíngmen þætt Aller men ſkulu i loghretto sitía þæiꝛ ſem j ero næmꝼndír sua længe ſem nu er mælt nema han gange at nauðſyníar ærendom En eꝼ han gengr oꝛ loghretto ꝼirir uttan vebond nauðſynía lauſt þa er hann ſæckr í aurum æir men ſem ero ꝼirir vttan vebond oc gera þær hark oc haryſtí ſua at loghretto menn megho æígí naðulegha gyma doma ſínna eða þæír kæra mal ſínn er logmanƶ oc loghretto manna loꝼ haꝼa tíll ſækkr huær yrí sylfrs er at þuí værðꝛ kunnr oc ſannr eꝼ honom er ſaght til aðꝛ her ꝼtir gognum oc uítnum ſkall huert mall dma Sua er eꝼ æín maðꝛ ber uítní með manne ſem ængí bere en tuæír ſem x eꝼ maðꝛ vggir æígí anduítní a mote Nu ero þau uítní er æigí ſkulu anduitní mote koma þætt er hæímſtæꝼnu uitní  þingſtæꝼnu uítní kuaðu uítní oc nauðſyniar vitní eꝼ uítnað er vndir man  ꝼoꝛſagnar vítni ·  þau vítní er men bera umm dæild manna at ſamkundum æír men ſem i logretto ero næmꝼndír ſkulu dma log um oll moll þau er þínggat ero ſkoten oc þær ero loghlegha ꝼram boꝛenn au moll ſkall ꝼyrſt dma er till logh þíngís ero logð æꝼtir þuí ſem bok ſægír oc ſtrſt ero Eꝼtir þæt þau moll er þínnugh ero logð eða ſtæꝼnd oc oll þau moll er menn læggía hendꝛ ſínaꝛ ſaman ꝼírir vattom í er þæt vítni kmr ꝼram a þíngi Siðan þau er þær værð a ſætƶ oc ſmærſt ero En alt þætt er loghbok ſkíll æígí þa ſkall þætt oꝛ hueríu male haꝼa ſem logretto men aller værða a æítt ſatter En eꝼ þa ſkíll a þa raðe logmaðr oc þæir ſem með honom ſamþykkía nema kononge með hínna ſkynſamaƶſto manna raðe lítiƶ annat ſannare eꝼ Aller þæirr men ſem í logþingis ꝼoꝛ ero ſkulu i griðum uera huer við annan þær till er þæír koma aꝼtr til ſíns hæímílís En eꝼ æin huer gengr a þeſſe grið ſua at han veghr man eða ſærer lemſtra ſarom þa hæꝼir sa ꝼirir goꝛt ꝼe oc ꝼriði lande oc lauſum yri oc líꝼinu kome land aꝼtr En eꝼ men værða ſærðer a loghþíngí eða ꝼa æin huern ulut aꝼ mana uoldum eða uílía þa ykƶ rettr þæirꝛa at hælꝼmingí en kononge víí ærtogar oc xíí ærkr Eꝼ men bera vopn a logþíngi þa gíalde halꝼa oꝛk kononge oc late uopnen æigi konongr holꝼ vopn oc halꝼa ſækt en þíngmen halꝼt þui at i allum ſtaðum hꝼer monnom at gæta ſpættar oc ſiðſemdar en þo æínkanlega i þæím ſtaðum meſt ſem till ſkynſemdar oc ſpættar ero ſkipaðer aꝼ anduerðu oc ꝼleſtom værðꝛ meſtr ſkaðe at eꝼ nokot skers j ueruetna þær ſem men værða uíttír a ꝼroſto Gula þíngí þa a þæt ꝼe halꝼt konongr en halꝼt lagunautar vttan þægngildí oc ꝼrið bꝛot þæt a konongr æín En oll þínguíti er till ꝼalla oc æighí græiðaƶ a aðꝛu loghþíngí þa take ſyſlu men oc ꝼre till loghþíngis En þæiꝛ ſem þetta græða æighí ꝼirír þꝛiotƶko ſaker þa ſe þæím ſíalꝼſtæꝼmt til neſta loghþíngís oc ſuare þær þa ſæktum oc domroꝼom eꝼ þa græiðíƶ æígí oc haꝼe þæn hælꝼning er þíngmenn æigu till þæirꝛa luta ſem konongr læggr rað a Nu eꝼ maðꝛ ryꝼr dom þæn er dmdꝛ er a loghþíngí oc vapna tak at at ínnan loghretto oc uttan þa ſækkiƶ ſa íí orkom sylfrs við konong er dom ryꝼr en ork sylfrs við ſakar abera æt ſkall oc ſyſlu maðꝛ huer lyſa a loghþíngi huerſu marger mandꝛaparar eða aðꝛer vdaða men uurðu í hans ſyſlu a neſtom xí manoðom oc ſæghia ſkill a um voxt oc iꝼir lít þæirꝛa er hínum wurðu at ſkaða at þæír mege þuí hældꝛ kender verða at likíndum huar ſem þæiꝛ kunnu ꝼram at koma hueriu n eꝼ annar huar ꝼryr a lut ſín er hæim kmr í herað oc kallar vera rangt up boꝛet ꝼirir loghretto men þa ſkall þo æígi bꝛigða dome ſætta lauſt En hann ma ſtæꝼna honom neſta ar æꝼtir er mall a við han til loghþíngís oc haꝼe þa huartuæggia ſit mall uppi En eꝼ mall ryniƶ með ſama hætte ſem ꝼyr þa haꝼe hin koſtnað ſín halꝼu aukín aꝼ hinum er han ylꝼði till rangs mals oc ſke han þæt ſem aðrar ꝼear ſokner ꝛouaƶ oc ſua hín haꝼe rangt upp boꝛet ꝼirir logretto menn er ꝼyrri dmdeƶ malet oc dmeƶ þa hínum þa take han koſtnað ſín halꝼu aukín oc ork sylfrs kononge oc ſke ſem aðꝛ vattar oc ſua ſkall hueruetna þær ſem logmaðr oc aðꝛer ſkynſamer men ſea at men værða aꝼlagha eða til laga ſtæꝼndír huaro er þætt er till loghmanƶ eða aðꝛar þíng ſtæꝼnur eða aðꝛar lagha ſokner oc dmaƶ honom huarke ꝼe ne æíðar nema ſa er ſotte ſueri ꝼirir æins æíðí at han hugðiƶ æꝼtir retto male ſkía huerꝛu Sva er mælt at ſyſlu men ſkulu þíng æiga ínnan þæirꝛa þꝛiggía vikna er þæiꝛ koma hæím aꝼ loghþíngí oc lysi ꝼirir monnom huat talat var a oc æinkanlegha huat alykt a þæirꝛa moll ꝼell er oꝛ hans ſyſlu varo Nu ſkal ſyſlu maðꝛ þui lyſa at loghþíngi ſkall huert aar uppi vera at botolꝼs vaku a ſkall oc þuí lyſa at menn take æígi þa men í bygðir til ſin er laupa auſtan eða væſtan noꝛðan e ſunnan nema þæiꝛ uiti ſkill a at þæiꝛ ero ſkila menn þui at slikir menn ero uaner at uera nokoꝛo likt æín vætr eða í oc hylla ſik ſua við menn Siðan ſkíliaƶ þæír æigi bætr við en annat huart ſtela þæiꝛ ꝼe manna eða lypa bꝛot huſꝼryium manna eða ꝼrendkonom En huer ſem aðruuís tækr þa ſækkiƶ ork Sylfrs við konong eꝼ han prouaƶ at illum manne vm Alla þa doma ſem um uigh a ꝼærði ſkall ſætía eða vm þæirꝛa kuenna leghoꝛde er ꝼirir æigu at koma ꝼull manƶ gíold eða halꝼ þa ſkall með lagum ſætia oc gridum til ꝼyrſta ſals n ſa er ryꝼr dom loghſamdan ꝼirir ſall eða at ꝼyrſtum ſalum þa gengr ſa a grið ſín oc er trygroꝼe oc hæꝼir ꝼirir goꝛt ꝼe oc ꝼriði en þær ero nauðſyniar þæſſ er græiða a eꝼ han er ſíukr eða ſar eða æinar hueriar þær ſtoꝛ nauðſyníar gange till er goðer menn bere uitni um at han mate æigi till koma í æíndagha En ſall hit ꝼyrſta ſkall ꝼram koma ínnan þæſſ manoðar oc ꝼlytia hæím till hans oc ſe boðet með vatta í en hín take þær við eða vmboðs maðr hans nema hín uilí índælla gera um er taka ſkall En um oll annur moll er menn ſætía loghdoma míllum ſín þa ſækkíƶ ſa ork Sylfrs við ſakar abera er þæn dom ryꝼr oc halda dom ſem aðꝛ en kononge ííí ork Sylfrs oc halda ſke ſyſlu maðr huarom tuæggía till handa oc take hín ſkuld ſina ꝼyrſt ſua ſem domr dmde En ſækt huarſtuæggia ſe ſkipt æꝼtír ꝼear mægní eꝼ æigi vinƶ till huarſtuæggía En eꝼ han víll æigi en dom halda þa ſkall ſyſlu maðꝛ honom þíng ſtæꝼna oc han utlæghan gera nema hann gialde ſlikt ſem nu er mælt her hveruetna þær ſem menn gera lagha ſtæmꝼnur manna a þingi eða hæíma til logmanƶ þa ſkall gera halꝼs manoðꝛ ſtæꝼnu innan ꝼylkís oc uttan ꝼioꝛðongs anoðar ſtæꝼnu uttan ꝼylkís oc ínnan lagha varra Tuæggia manoðar ſtæꝼnu innan lanƶ oc vttan laga varra Tolꝼ manodar ſtæꝼnu eꝼ maðr er uttan landƶ Erꝼíngí eða umboðs maðr ſkall male hans ſuara eꝼ han er er uttan landƶ Nu er ærꝼíngi ſkyldꝛ at gera honom boð ællígr þíng menn eꝼ ærꝼingi er æígí a þíngi viðꝛ mæles er huer maðꝛ verðꝛ A þeſ þeſſom timum ſkall æigi till loghmanƶ ſtæꝼna ꝼra maríu meſſo i ꝼaſtu oc þo at han bere ner paſchom þa ſkal æighí ſtæꝼna ſiðar en halꝼum manoðe ꝼirir paſchar oc ꝼram till haluarðƶ meſſo ꝼra ſæliu manna meſſo oc ꝼram till kꝛoſ meſſo um hauſtið Eígí ner íolom en ſtæmdꝛ meghe uera ꝼirir ſtundar ſaker íí nettr hía loghmanne oc koma hæím at íolom at ꝼro ueðꝛe Eigi ſkall oc ſtæꝼna um íol en aðꝛer timar en nu ero undan ſkíldír ero retter till ſtæꝼnu En huer ſem logmanƶ oꝛſkurð ryꝼr ꝼoꝛꝼalla lauſt ſækkíƶ ííí orkom Sylfrs við konong Nu þær ſem ſa ſtæꝼnír manne er han hæꝼir loghlekt mal a hende hinum till logmanƶ með rettre lagha ſtæꝼnu eða hans ꝼulkomen vmboðs maðꝛ þa ſækkiƶ ſa er ſtæꝼnt var eꝼ han komr æigí ꝼoꝛꝼalla lauſt ork sylfrs við konong En eꝼ ſtæꝼndꝛ kmr en ſtæꝼnande æígí þa ſækkíƶ han ſliku ſem hín er ſtæꝼnt var · uið konong nema log loglegr umboðs maðꝛ kome eða ſe þær ꝼirir i retta lagha ſtæꝼnu Nu ſa er ꝼælƶ at male þa halde alt þæt ſem loghmaðꝛ hæꝼir ſkilt þæirꝛa a millum oc gialde koſnað þæim ſem mall ſagðeƶ allan halꝼu aukín þæn ſem han haꝼðe ꝼirir þeſſo ſiðan logmaðr ſkildí ꝼyrſta ſinní millum þæirꝛa Nu ſkytr nokoꝛ maðꝛ ſinu male undan loghmanne oc tíll log þíngís þa ranƶake loghretto menn inuerðlegha þæt mall oc þo at þæím ſyniƶ ollum ſa oꝛſkurðꝛ æigi loghleghr er logmaðꝛ hæꝼír a laght þa ſkulu þæiꝛ æígi riuꝼa loghmanƶ oꝛſkurð en ríta ſkulu þæiꝛ till konongs huat þæím líƶ ſannaƶt a þui male oc ſlikt ranƶak ſem þæiꝛ haꝼa ſannaƶt prouat þui at þæn oꝛſkurð ſem logmaðr væítír ma ængi ríuꝼa nema konongr ſe at loghbok uatte j mote eða konongr ſe annat ſannare með vitra manna ſamþykt þui at hann er iꝼir ſkipaðꝛ loghen Nu ꝼær maðꝛ æigi rettyndí ſín i bygðum heima eða ꝼirir logmanne þa er ſakar abere skyldꝛ at ſtæꝼna honom till loghþíngis er han ꝼær æigi rett aꝼ oc eꝼ han hæꝼír till þæſſ ſanlegh uítní at hann hæꝼir þæim þinnugh ſtæꝼt er mal a uið han oc þæt annat at mal hæꝼir ſua ꝼaret ſem han hæꝼir hærmt þa ſkulu þingmenn dma þæt mall at logꝼullu huart ſem ner ero baðer eða ſa eín er ꝼram ber oc logmane oc loghretto monnom þikki ꝼirir bíta nema hínum banne ꝼull naðƶyn er ſtæꝼnt var oc ſa þo at hæima ſe tíll logmanƶ ſtæꝼnt er ÐT lagha uara gula þíngs manna ſem uphaꝼ er alra goðꝛa luta at uer ſkulum halda oc halda lata criſtilegha tru Ver ſkulum trua a guð ꝼaður alƶualdanda ſkapara hímíns oc iarðar Ver ſkulum trua a Jhesum christum hans æínka ſun er geten er aꝼ krapte hæílags anda oc ꝼddꝛ aꝼ maríu my píndꝛ vndir pilatƶ vældi kroſſꝼæſtr dyddꝛ oc graꝼen ꝼoꝛ nídr till hæluitís oc lyſti þæðan alla ſina víni ꝛiðía dagh æꝼtir er han var dyddꝛ i ſinum mandom at uſkaddum ſinum guðdomme ræíſ han upp aꝼ dauða oc var ſiðan með lære ſuæínum ſínum xl dagha ꝼra pascha dæghí till upſtignigar dags oc ſtæigh þa til himna upp oc þæðan ſkall han koma a ꝼſta dæghi þeſſa hæíms oc dma huern æꝼtir ſínum værðlæíkumm Ver ſkulum trua a hælghan anda at han er ſannr guð ſem ꝼaðer oc ſun oc þær íí ſkilningar er æin guð Ver ſkulum trua a þæt ſem truír oll criſtin þioð oc hæilagra manna ſambanð oc hæilog kirkia hæꝼir nu ſamþykykt með vbꝛigðileghre ſtaðꝼæſtu Ver ſkulum trua at ſyndír ꝼirir lataƶ aꝼ ſo Ver ſkulum trua at huers manƶ likamr en i er komen hæímin eða koma kan till doma dags ſkall þa upp ríſa oc þædan aꝼ ſkulu þꝛ er ílla gerðo oc æigi iðꝛaƶ með íꝼír bott þeſſa hæíms haꝼa enda lauſan v ꝼagnað með ꝼíandanom oc hans ærendꝛekom i hæluíti En þæir ſem got haꝼa goꝛt þeſſa hæíms ſkulu ꝼa oc haꝼa æílíꝼan ꝼagnað með guði oc hans hælgum monnom i hímírikí huſu v aꝼ þui at guds miſkun ser till þæſſ huerſdaghlegha míkla þoꝛꝼ utaluleghs lyðs oc ímís ꝼiolmennes þa hæꝼír han ſkípat í ſinum þíonom at uera augſynílega hans umboðs men um þeſſa hælgu tru oc hans hæilakt loghmall goðom monnom til verndar oc rettynda en vandom monnom till ræꝼſíngar oc ræinſanar Ero þæír í annar konongr en annar biscupp æꝼr konongr aꝼ gudí veraldlekt uald till veraldlegra luta en biscupp andlekt vald till andleghra luta oc a huar þæirꝛa at ſtyrkía annars vald till rettra mala oc loghlegra oc kennaƶ uið ſik at þæír haꝼa vald oc vmboð aꝼ ſialꝼum guði en æigi aꝼ ser ꝼirir þui at þæír ero guðs umbods men oc híns annars at þæt ſea aller at þæiꝛ þæirꝛa ma engan væg míſſa þæſſ híns þꝛiðía at guð ſíalꝼr uírðíƶ at kalla ſik þæirꝛa noꝼnum þa er ſa ſanlegha í miklum haſka við guð er þa ſtyrkir æígi með ꝼulkomenne aſt oc ræƶlo til ſíns valdƶ þæſſ er guð hæꝼír till ſkípat oc þær ſem þæír bera ſua mikla a hyggíu ꝼirir allu lanƶ ꝼolkeno oc abyrgð ꝼirir guði alra hælƶt þær ſem loghen vatta með ſtaddum ende mærkíum ſua at huatke megho hoꝼðíngiarner eꝼ þæiꝛ gma þeſſa a nauðga eða þyngía ꝼolkeno með oꝼmikilli agírnd oc at æigi mege ꝼauíttrir menn ſynia hoꝼðingiunum loglegrar þægn ſkyldu ꝼirir þꝛíotſko ſaker eða ſkamſynar ꝼauitƶku vm v aꝼ þuí at lanƶꝼolket a mykla lyðſkyldu at væita konongdomenom þa være þæt þarꝼlekt at menn uaraðeƶ þa myklu uilli þoko er meſtr luti þeſſa lanƶ ꝼolks hæꝼir ſua hoꝛmulega blíndat ueret at i engu lande dꝛaghaƶ ꝼinnaƶ dme till þæſſ þær ſem tæknír haꝼa ueret ímiſir menn oc kallaðer konongaꝛ ranglegha mote rettom konongom oc laghum híns hælgha olaꝼs konongs oc allum þæím rettyndum er huer bonde uildi una aꝼ aðꝛum um ſínar ærꝼðír ionado opt væll boꝛner men þæím er varla matto uera knapar þæirꝛa ſua ſem en uattar i dagh huart þæiꝛ miſtu ꝼlæirí oðala ſínna eða hínír er þæiꝛ kallaðo kononga ſína oc ſua vm manna miſſurnar Nu at menn þurꝼi æígí griplande hondom e læitande æꝼtir at ꝼara huer konongr a retlegha at uera íꝼir noꝛegs uældi þa ſe þæt kunnikt allum noꝛegs monnom at magnus konongr ſun hakonar konongs ſtaðꝼæſti sua oc let i bok ſætía huær at rettom ærꝼðum a at uera noꝛex uældís konongr æꝼtir laghum oc þuí íattaðo oc ſamþyktu noꝛex men ꝼirir ſik oc ſitt aꝼſpꝛíngi með retto þingtake at þeſſe ſkípan ſkall ſtanda æwenlegha ſem þa uar goꝛ oc nu ꝼylgír her vm Naꝼne ꝼaður oc ſunar oc hæilax anda æins guðs i hæílagre þꝛíninngu ſkall æín hans þíon konongr uera iꝼir allu noꝛegs konongs vældí innan landƶ oc ſua í ſkat landum v æꝼtir ꝼra vm ꝼall konongs uars þa er ſun hín ꝼyrſta ærꝼð at ſa ſkall konongr uera iꝼir noꝛex konongs uældí en noꝛex konongs ſun er hín ælƶti ein Sv er annur vm ærꝼð en ſa ſunar ſun konongs er ſkílgeten er hin ælƶtí æín ſkall konong uera ſa ſem ꝼaðer hans uar ſkilgeten vm Sv er hin þꝛiðía ærꝼð er bꝛoder konongs ſkilgeten hin ælƶti æín ſkall konongr vera ſa er ſamꝼæðꝛa er við konong eꝼ ængí er hínna til er aðꝛ ero talder Sv er hín ííí ærꝼð at ꝼaður konongs ſamꝼæðꝛa ſkall konongr uera ſkilgeten hin ælƶti æín ſa ſem ꝼader hans uar ſkilgeten vm Sv er hin ꝼimta erꝼð en broðoꝛ ſun konongs ſkilgeten hín ælƶti æín ſkal konongr uera ſa ſem ꝼader hans uar ſkilgeten oc ſamꝼæðꝛa víð konong eꝼ ængi er hínna til Sv er hín vm ſetta ærꝼð er bꝛoðꝛongr konongs hin ælƶti æin ſkall konongr uera ſa ſem ꝼaðer hans var ꝼaður bꝛoðer konongs ſamꝼæðꝛa oc ſkilgeten eꝼ ængi er hínna til ſem aðꝛ ero talder vm Sv er hín vij ærꝼð er konongs ſun ſkall konongr uera hin ælƶti æín þo at han ſe æígí ſkilgeten ſa þo en huatke er geten í hoꝛdome ne ꝼrenƶemes ſpællum eða ſiꝼía ſpællum oc konongr ſialꝼr hæꝼír uið ꝼaðærni hans genget oc ſaght ſialꝼr ſkilrikum monnom a ueno till ꝼirir ſamuitƶku ſinnar ſaker oc moðer hans oc ſuarar ſu ſtund er barnet var ꝼðt þessaꝛi talu ſem til hyrír oc hæꝼír moðeren ækki tuínt till ꝼaðærnis saght æꝼtir þænn hætte ſem loghbok uattar um ſlik moll eſſo ſkulu þæiꝛ ſem vita æíghí lyna íꝼír manoð nema þæiꝛ otteƶ oꝼriki þa ſkulu þæiꝛ æinſhueríum manne ſkilrikum till ſæghía eða ꝼlæirum at uítní meghe um bera eꝼ þæſſ þarꝼ við Sv er hín vm attanda ærꝼð er dottoꝛ ſun konongs ſkilgeten hín ælƶti æín ſkall konongr uera ſa ſem ꝼaðer hans uar ſkilgeten eꝼ ængi er hínna till vm Sv er hin nívnda ærꝼð at ſyſtur ſun konongs ſkilgeten hin ælƶti æín ſkall konongr uera ſa ſem moðer hans var ſamꝼæðꝛa uið konong oc ſkílgeten eꝼ engi er hínna till vm Su er hin tiunda ærꝼð at ſa skall konongr uera hin ælƶti eín er neſtr er æꝼtir bꝛðꝛa ſunu við konong oc ſkilgeten er oc ꝼaðer hans er ſkilgeten oc komen ꝼra ſamꝼæddum bꝛðꝛom oc ſkilgetnom eꝼ ængí er hínna till Sv er hin vm xi ærꝼð at ſa ſkall konongr uera hín ælƶti æín ſkilgeten er ſyƶkína ſun er uið konong oc komen ꝼra ſyƶkinum tuæím er bæðe uoꝛo ſamꝼæðꝛa oc ſkilgeten oc aꝼ rettom kononga ættom komner eꝼ ængi er hinna till er aðꝛ ero talder vm Sv er hin tolꝼta ærꝼð at ſa ſkall konongr uera hín ælƶti æín ſkilgeten en ſyſtr ungr er uð konong oc mðꝛ þæirꝛa uoꝛo ſamꝼæddar oc ſkilgetnar aꝼ retre kononga ættenne komner eꝼ ængí er hinna til vm N eꝼ ængi er þeſſara til ſem nu ero talder þa ſe ſa konongr at noꝛeghe hín ælƶtí æín er ærꝼdum er þa neſtr æꝼtír þui ſem vattar landƶbok i almennelegho ærꝼða tale karl maðr þo en æighi kona og þo aꝼ rette kononga ættenne komen vm N eꝼ ſua þunglegha kan at at beraƶ at ængi er þeſſara till þa ſe ſíalꝼſtæꝼnt hertogha eꝼ han er till eða íarle oc biscupum>̅m allum oc abotom barrunum allum oc hírðſtioꝛom með hírð allre oc ſkia noꝛðꝛ til niðar os til híns hælgha ᴏlaꝼs konongs till umræða við ærchíbiscup oc næꝼni huer biscup oꝛ ſínu biscups dme oc ſyſlu menn konongs þæiꝛ ſem þær ero xí hína vittraƶſto bnðꝛ með ser æꝼtír ſinni ſamuiƶku oc ſe a ꝼoꝛ innan þæſ manoðar er þæir ſpyría ꝼra ꝼall konongs Sua ſkall oc biscupp huer  ſyſlu men ætla menn till hægnaðar oc gæƶlo æꝼtír með bondom at gæta lanƶ ꝼirir þíoꝼom oc illþyði ſua margha aꝼ barrunum oc ſyſlu monnom j huerium laghum ſem þæiꝛ ſea at bæƶt hyrír Skulu þæiꝛ ſem æꝼtír ſitia íamhæímoler til gæƶlo ſua íꝼír aðꝛum ſyſlum ſem ſialꝼra ſínna ællígr ero þæiꝛ ſanner landꝛaða men eꝼ æighi hældꝛ land ꝼriði ſínum aꝼ þæirꝛa vangæƶlo En i þæn tima er þæiꝛ ero noꝛðꝛ komner er till ero næꝼndír þa gange þæiꝛ vlærðo men með ſuoꝛnom æiði till þæſſ umdmes at þæiꝛ ſkulu þæn till konongs taka er þæím ſyníƶ ꝼirir gudí at bæƶt ſe till ꝼallen En þenna æið ſkulu iamuæll biscupar albyrghiaƶ uið guð þo at þæiꝛ ſuæri æíghí ſem hínír er æiða vinna at han læggr ſanynda vmræðe til ſem guð geꝼr þæím ſyn till retleghaƶt at ſea En eꝼ þa ſkill a þa ſkulu þæír ſit mall haꝼa ſem ꝼlæiri ero ſaman oc ſkilrikaſter ero oc ærchibiscuparp oc aðꝛer biscupar ꝼylghía oc ſanna þætt með æiði ſínum Nu eꝼ nokoꝛ lætr ſik aðꝛuuís till konongr taka en nu er mælt þa haꝼe ſa ꝼirir goꝛt ꝼe oc ꝼriðí oc ſe i pauans ꝼoꝛboðe oc alra hæilagra manna oc æígi at kirkíu grꝼr oc ſua huær er honom væítír lið till þæſſ Nu eꝼ hirðſtíoꝛar eða hírð ꝼirir nemaƶ þeſſa ꝼærð þa er ſækkr víí ærtoghom oc xííí orkom við konong En konongr mete nauðſyníar með goðꝛa manna raðe En þeſſa ꝼærð ꝼare huær a ſínum koſtnaðe En konongr ínní þæím allum koſtnað ſín er æígí haꝼðe aðꝛ konongs ꝼe her N eꝼ dotter eða ſunar dotter ſyſtír eða moðer eða þær aðꝛar konoꝛ er er i ærꝼða tale ero talðer oc æígí ero aꝼ kononga ættenne komner oc ero þeír eða þær ner mæír at ſkyldu till annars arꝼs en knonongdomſens æꝼtir þuí ſem ſem almennelekt ærꝼða tall vattar þa ſkall æꝼtír þui huær till ganga ſem huerium vatta logh í almenelegho ærꝼða tale oc at þuí líoſare ſe þa megho þæír þetta ꝼyrſt ærꝼa Æignír þær ſem konongr ærꝼír æꝼtir aðꝛa ꝼrendꝛ ſína eða þær ſem hann kaupír með lauſa ꝼe þær þo at hann ſæli ækki konongſens iarðer till eða skipti þæím í hínar a ſkulu þæír oc ærꝼa lauſa ꝼe oc gripu þa ſem æighi hyrir krununni til nema konongr haꝼe aðꝛa ſkipana goꝛt með ſkilrikum uitnum eða iartægnum ſer til ſalo hialpar oc ſmðar eða ſínum holloſto monnom með goðꝛa manna tillagu oc er þæt haꝼuð raað at huer gere væll ꝼirir ser ſíalꝼr um ſína dagha oc ſínum holloſto monnom hældꝛ hæill en ſiukr með goðꝛa manna raðe þui at uarſkytt er annars vínnata oc æꝼtir gærð þo at alſkylt ſe ꝼínnaƶ oc ꝼlæiri dme till at ærꝼingiar haꝼe aꝼ dꝛæghít en til aukít ſkípanar þæirꝛa ſem atto oc ꝼengo optlegha með holre þionoſto oc liꝼs haſka eða ymíſu ærꝼæðe oc manraunum her v at konongr viti ſík þui hældꝛ ſkyldughan logh at halda við þægna ſína oc um at bta þa ſkall han þeſſo iatta ꝼolke ſínu með ꝼulrí ſtaðꝼæſtu æꝼtír þætt ſem han er till konongs tækín ætt iatta ek guði oc hans hælghum monnom oc þui hans ꝼolke ſem ek em vuerðugr iꝼír ſkípaðꝛ at ek ſkal þan criſtín logh halda er hin hælghi ᴏlaꝼr konongr hoꝼ oc aðꝛer hans æꝼtír komander haꝼa nu ſamþykt millum konongs oc þæirꝛa er landet byggía með huarſtuæggia ſamþykt oc með goðꝛa manna raðe um at bta æꝼtir þui uiti ſem guð leer mer Eʀ konongr æíghí at æins ſkyldughr at halda þetta við þa men ſem þa ero a þingi með honom hældꝛ uið alla þa ſem í hans þægnſkyldu ero alna oc uboꝛna En þæn tíma er konongr værðꝛ koꝛonaðꝛ þa ſkall han ſuería monnom logh oc retyndi með þæím æiðſtaꝼ ſem konongs vigſlu ꝼylghír vm N hærtughi eða iarl eꝼ þæír ero æigi till ſkulu þenna æið ſuería a þuí þíngi er kononge er konongs naꝼn geꝼet æſſ lægg ek hond a hælgha doma  þui ſkytr ek tíl guðs at ek ſkal vera hollr oc trur mínum herra H noꝛex kononge bæðe lynlegha oc openbærlegha oc þætt leen ſem konongren væitir meʀ ſkall ek tryglega halda með þæirꝛi lyðní oc æꝼtir læte ſem magnus konongr ſun hakonar konongi ſkipaðe míllum hærtogha oc konongs væíta ſkall ek hinn alla lyðni ſem goðꝛ hærtughi eða iarl ber goðom kononge Styrkía ſkall ek han oc hans riki bæðe með hæílum raðom oc allum ſtyrk mínum halda ſkall ek æiða þa alla ſem konongren hæꝼír iattað allu lanƶꝼolkeno æꝼtir þuí uiti oc ſkynſemd ſem guð leer mer Guð ſe mer hollr eꝼ ek ſatt ſægír gramr eꝼ ek lyghr vm v ſkulu lender menn oc hírðſtíoꝛar þenna æið ſuæria æſſ læg ek hond a þeſſa hælgha doma oc þui ſkytr ek till guðs at ek ſkall vera hollr oc trur mínum herra H noꝛegs kononge bæðe lynlegha oc openbærlegha Styrkía ſkall ek han oc hans riki bæde með hæilum raðom oc allum ſtyrk mínum halda ſkall ek oc æiða þa alla ſem konongren hæꝼir íattað allu lanƶꝼolkeno æꝼtir þui uiti oc ſkynſemd ſem guð ler mer guð se mer hollr eꝼ ek ſatt ſægi gramr eꝼ ek lyghr vm v ſkulu loghmen þenna æið ſueria þæn tima ſem konongr vill æſſ lægg ek hond a hælgha doma oc þui ſkytr ek till guðs at ek ſkall uera hollr  trur minum herra H noꝛegs kononge bæde lynlegha oc openbærlegha þan logh ſkall ek oc ſæghía þæim monnom er mín herra ſkípar i mína loghſogn ſem hín hælgi olaꝼr konongr hoꝼ oc aðꝛer hans retter æꝼtir komanðer haꝼa nu ſamþykt uið þa er landet byggía En hueruetna þær ſem loghbok ſker æigí ſkilrikelgha oꝛ þa ſkal ek æꝼtir þui huerrs manƶ mall dma ſem ek uil ſuara ꝼirir guði a doma dægi at retlekt ſe æꝼtir minni ſamuiƶku oc þo með þæirꝛa uitraſta manna raðe ſamþykt er i hía mer ero ſua um rikan ſem vm ꝼatkan um ungan ſem ſem vm gamlan um ſakaðan ſem ſiꝼíaðan ſua ſe mer gud hollr ſem eek ſat ſægi N at bnd oc alþyða vm viti ſik þui ſkyldare till þionoſto holloſto oc þægnſkyldu uíð konong oc lydni þa ſkulu þæir þenna æið ſuería kononge ſua marger oꝛ ꝼylki hueriu ſem honom líkar þæſſ læg ek hond a hælgha doma oc þui ſkíot ek til guðs at ek ſkall uera hollr oc trur mínum herra H noꝛegs kononge bæðe lynlegha oc openbærlegha með allum mínum maat oc mægní ſem goðꝛ þægn ſkall goðom kononge vera oc uæita alla loghlegha lyð ſkyldu með þæim allum lagum oc lunnyndum ſem er hin hælgi olaꝼr konong ſkípaðe míllum konongs oc lanƶꝼolkſens oc hans retter æꝼtir komander haꝼa nu ſamþykt oc ſtaðꝼæſt millum konongs oc þæirꝛa en landet byggía með huarratuæggia ſamþykt Sua ſe mer guð hollr ſem ek ſat ſægír gramr eꝼ ek lyghr Abyrgí ek mer þenna æið oc allum þæim ſem i noꝛegs konongs þægnſkyldu ero alnum oc uboꝛnom oc hans æigu at níota Ero æigi at æins þæir ſkyldugir til at abyrgíaƶ þenna æið er ſueria hældꝛ aller þæír er i konongs þægnſkyldu ero alner oc uboꝛner þæiꝛ ſem konongs æiðs uílía níota þui at noꝛegs konongr er iamſkyldꝛ þæím till rettra mala at ꝼylgía ſem hæíma ero ſem hínum en þa ero a þíngi Sua ero oc honom aller ſkyldugír til trulæíks er i landeno ero þo at æigi ſueri honom aller trunaðꝛ æið æt vitu oc aller menn at þæt barn er ꝼðt er a ſiðaƶta vætri konongr æwar at konongr er iamſkyldꝛ þuí rett at gera ſem þæim manne er konongr ſuoꝛ æið a ꝼyrſta þíngí Sua ero oc honom aller ſkyldugír till alnar loglegrar þægnſkyldu þæiꝛ ſem lagha uilia níota oc þæirꝛa vilía værðir uera En konongꝛ oc biscupp oc lærðer menn oc oll alþyða ſkall ꝼylgía hinum hælgha kroſſe oc hælgum domom aꝼtr til kirkiu Sídan ſkal konongr ganga til alteris oc taka þær blæƶƶan  gange ſiðan til hærbirgis oc ꝼylghi honom aller hinir bæƶtu menn er ÞT at landuærnar bælkí uarom at iesus christus hín kroſꝼæſti ſannr guð oc guðs ſun oc myiar maríu konongr alra kononga aꝼ hueríum alt vald ſtíoꝛn oc uirðíng er han ſe uoꝛ værnð  uarðuæíƶla alra noꝛegs manna nu  æꝼenlegha J þæſſ híns ſama vars herra iesus christus naꝼne Skall var noꝛegs konongr hans þíon raða boðe oc banne oc utꝼarum varom oc raða at laghum en æíghí at ulaghum guði tíll dyrðar ſer til gagns en oſſ till þarꝼynda Eigi ſkulu ver honom læiðangrs eða utboða ſynía er han byðꝛ utt með ſliku ſkíloꝛðe ſem her ꝼylghír onongr a æígi at kræꝼía utboða ꝼramar i ꝼriði en halꝼan almenneng nema ſu æín huer naudƶyn ꝼalle till með honom at menn uílí ꝼramar goꝛt haꝼa ꝼirir aſtſemdar ſaker uið han með goðꝛa manna ſamþykt eꝼ þæiꝛ kenna aꝼ honom miſkin oc goðuilia Enga almennelegha tolla ſkall konongr eda hans umboðs men a oſſ læggía huatke giaꝼer ne uæiƶlur ne heſta ꝼoðꝛ ne viðar hogſtr þær ſem læiðangr gereƶ nema ræiðſkiota oc þa aðra lutí oc þægnſkyldu ſem loghbok uattar Nu ꝼyrnaƶ ſkip i heraðe eða nauſt eða ꝼyrníƶ ræiðír ſua at umbota þurꝼí eða aꝼ nyíu tíll ꝼa þa skal konong ut lata bíoða j þæím luta landƶ ſua mikít ſem honom þikkí till bera at hꝼer æꝼtir bæƶta manna raðe Sckall vid þui taka loghmaðꝛ oc æín konongs hanðgengen maðꝛ oc æín ſkílrikr bonde j þæim luta lanƶ till varðuæíƶlu oc till ænkís annaꝛs ſkall ſnuaƶ en þæſſ ſem aðꝛ vattar æꝼtír konongs vítoꝛðe Skulu konongs umboðs menn þæir ſem þær haꝼa ſyſlu ſem æins huærs þeſſa þarꝼ við gera lata æꝼtír þui kaupí ſem þæír ſemía við þa er varðuæíƶlu haꝼa a bonda ꝼe En i gula þings lagum ſkal logh maðꝛ haꝼa ꝼirir ſítt ſtarꝼ  x ærkr aꝼ bonda ꝼe a xí manoðom hueríum en v ærkr huar hínna Sckulu þæiꝛ ſkyldughir at gera ræiknan ꝼirir þeſſo ꝼe a hueriu loghþíngí huat þæir haꝼa ín tækít eða huat æꝼtir ſtenðꝛ Sua þæt er þæír haꝼa ut græít eða niðꝛ laght vm v ſker ſkipp ꝼyrnſka þa ſkall annat gera æꝼtír konongs raðe aꝼ bonda ꝼe oc þær ræiſa lata ſem þæír uilía ſua at huatke ſpillí akre eða eng en eꝼ ſpíllír bte ſem ſkynſamer men meta aꝼ bonda ꝼe konongs íoꝛð er ſkyld at ræiſa ſkípp a eꝼ hon er till En Sua er oc konongs moꝛk ſkyld till landuernar ſkíps at ꝼa oc alra annara er marker æíghu at íaꝼnaðe þui at æigi ſkall æíns manƶ moꝛk yða Nu ſkall ſmiði til kræꝼia alla þa ſem ero innan ꝼíoꝛðongs ꝼylkís viðare eꝼ þarꝼ Staꝼna ſmiðꝛ huær er ſækkr mork sylfrs við konong en ꝼirir nemnſ en ꝼilungr huer at halꝼre oꝛk En eꝼ han uíl æíghi ꝼara Nu haꝼa þæír ſætt kíoll a bakkka ſtokka oc till ſmiðar tækít þa eꝼ æín huer lypr ꝼra þæirꝛi ſmið Staꝼna ſmídꝛ er ſækkr atta ærtoghom oc xíí morkom Sylfrs uið konong en en ꝼilungr huer er ſækkr v orkom sylfrs við konong aꝼ þuí at þa ꝼællir han landuoꝛn ꝼirir knge a ſkulu ſmídir ꝼe launa Staꝼna ſmiðꝛ í aura sylfrs a ſygnum daghum ſunnu dagha a míllum en ꝼilungr huer yri þær með mat oc maldꝛykkíu halꝼ bolla ſkot a dæghí Nu at goꝛuu ſkípi þa ſkall ſkípp bꝛæða oc i nauſt ſætía ſætia eꝼ till er En eꝼ æigi er nauſt till þa ſkall nauſt gera oc till ꝼong ꝼa oꝛ huers manƶ moꝛku ſem víll ſua ſem aðꝛ er ſkilt till ſkíps oc sua ſmiði till næꝼna oc ſua læighu taka Sægl oc akkæri baat oc ræiða allan oc alt þæt ſem til ſkips þarꝼ at haꝼa þa ſkal til ſyſla með konongs raðe aꝼ bonda ꝼe sua at ſkip ſe i alla ſtaðe væll ꝼrt eꝼ v ꝼæll ſua þunglegha ꝼirir ſynda manna ſaker at hæíðín her eða kriſtin gengr a noꝛegs konongs vældí i æíns hueríum ſtað oc þo at a ſkatlond hans gange þa ſkulum ver æighí ſynia kononge varom allan almenneng at liðí oc ſkípum oc vapnom eꝼ han ser með uittraſta manna raðe at ſua mikils þarꝼ við oc eꝼ minna þarꝼ þa takum ver þæt með þakkum er aꝼ ꝼællr En eꝼ ſua harðlega ꝼællr at nokoꝛ hæʀ gengr a eða hæꝼs innan landƶ þa ſkulu þæiꝛ er ſon hærſagha kmr till ſkera upp hær oꝛuar oc lata ꝼara lanƶ enda millum Skall ſu oꝛ ꝼara þioðgatur j mínƶta laghe með þꝛíðia man ꝼultiða en a ſío með ſkipi ſkipaðo hon skall ꝼara með þioðlæið bæðe nettr oc um daga Tre oꝛ ſkall ut ſkera i bygðír alla vegho aꝼ þíoðlæið  i ꝼioꝛðum aꝼ þíoð læið oc i yiar utt oc bera með vattom oc bere huær aðrum En allum monnom er oꝛ komr till hus þa gerer hon ſtæꝼnu till ſkips við ſio en ſamnaðꝛ a lande en eꝼ nokoꝛ ſítr þa kyr um þa er ſa utlægr aꝼ þuí at þa ſkall ꝼara þægn oc þꝛæll eꝼ þæſſ þarꝼ við oc ſkall huer ſialꝼr ꝼa ser uiſtir oc ſínum hæíma monnom þæím er æighí haꝼa ſíalꝼer ꝼong at at ꝼa ser En eꝼ nokoꝛ ꝼællír her boðs oꝛuar eða æigí ꝼær æꝼtir boðe vere utlæghr oc alt þætt er han a nema nauðƶyn banne mete konongr nauðſyníar en eꝼ konongr miſtruír men at mer vilium æígi væria lanð hans með honom ſua ſem ver haꝼum mæghín till þa æígum ver at sætia honom giſla til trunaðꝛ En eꝼ ver haldum oꝛðom varom oc landuernum væll við konong varn þa a her at ſælia aꝼtr giſla uara v mæiðða En eꝼ ver gerom aꝼ þa er giſlum ꝼirir ſkoteð goꝛt oc ero þæír þa i miſkun konongs oc ſuare þæír ꝼirir þæt er at laghum æígu at ſuaꝛa v er hærs vm von i land vart þa ſkulu menn vita uoꝛð ræíða þa ſkal barun eða kngs umboðs maðꝛ lata ſkera boð en ſa er ſækr halꝼrre ork sylfrs við konong er æígí komr till Bndꝛ ero ſkyldugir til uíta at gera þær ſem ueret hæꝼir a ꝼoꝛno ꝼare ꝼioꝛðongr heradƶ manna þæirꝛa ſem neſter bua ſkulu varðhus gera oc þak á oc ííí dyr till Nu ſkall ſtæꝼna ſkipræiðu þíng til voꝛð at bíoða Barrun eða umboðs maðr konongs ſkall gera bondom til lagha ſtæꝼnu uoꝛð at halda þa ſkulu menn a verdi ſitia hína ꝼímtu nott ꝼra þui er noꝛðꝛ er boðen nema ꝼyr þurꝼí En þæír ſem uita uoꝛð æighu at halda oc ꝼara æighi tíl þa ſækkiaƶ uarðuítí við konong þætt er ork sylfrs ꝛir menn ſkulu vita uoꝛð halda þæír men ero aller varðſætter er augna hæilír ero eða yrna oc ꝼothæilír ꝼríalſer menn oc ꝼultíða oc væll hærꝼrer herlenƶker en æigi utlenƶker oꝛ annara kononga rikíum en ſkulu a voꝛð ganga at miðíum dæghí oc halda til annars míðdags en eꝼ ſæínna er a genget eða ꝼyr aꝼ þa er ſa ſæckr varðuiti meðan æin gange ærenda þæira  værði ſkall maðꝛ vaka en æígi ſoꝼa En eꝼ aller ſoua a vita værði oc bꝛennr vítí ꝼirir norðan eða ſunnan þa ero þæiꝛ ſæckir varðuiti uið konong Nu ſkulu uardmen uita bꝛenna at þꝛímr hærſkípum ſenom eda ꝼlæirum En eꝼ þæir bꝛena æigi vita þa ero þæiꝛ ſækkír varðuíti við konong En eꝼ þæir ewaƶ i huart hær ſkíp ero eða æigi þa ſkulu þæír kalla till hína ſkynſamaſto menn þa er ner þæím ero oc haꝼa þæirꝛa raað uíð huart er víta ſkall bꝛenna eða æighí Sa uíta uoꝛðꝛ ſkal uarða víí ærtogar oc xíí ærkr við konong er noꝛðaſtar er oc ſua ſa er neſter er oc eꝼ Noꝛðan kmr hær at Sua ſkall ſa varða er auſtaſtr er oc ſua ſa er þær er neſtr oc hueruetna þær ſem hærs er meſt von en huer annara at varðuitt mork sylfrs við konong Barrun ſkall ꝼa til ſkilrika menn at ranƶſaka voꝛð huern dagh meðan þæſſ þikkíƶ þurꝼa oc græiða voꝛð at reet ꝼare en eꝼ þæír glyma ſæckir víí ætoghom oc xtí ork sylfrs við konong eꝼ ſkaðe værðꝛ at v kmr maðꝛ eꝼ i land vart ſa er utlægr var heðan goꝛ oc ber hærſaghu ſana þa ſem landƶ menn vitu æighi aðꝛ þa er han i lendꝛ með konongs raðe þo at han være níðingr aðꝛ Nu ſægir maðꝛ hærſagu oc er æígh ſon þo at han være ꝼyr ilendꝛ þa er han þa utlægr nema han ſueri ꝼirir æín æidi at han geðe þæt ꝼirir goðo  han hugði þætt ſatt vera Nu ber maðꝛ hærſaghu ſanna ſa er i lendꝛ er þa ſkall hann haꝼa íí ærkr sylfrs aꝼ kononge varom enn moꝛk aꝼ ꝼylki hueríu her v ſkulu aller menn læiðangr gera at iaꝼnaðe En at utboðnom læiðangre ſkulu menn íaꝼnað ſín græiða ad iarðar hoꝼn oc at ꝼear magne En þæn læiðangr er gereƶ þa ſkall ſa gera er a ioꝛðu byr aꝼ loð oc lauſa ꝼe ſínu huær ſem ioꝛð á Nu ſkall ſa kræꝼía íaꝼnaðꝛ er þarꝼ með raðe umboðs maðƶ ſkípræiðu menn ſína En þæír ſem æígí koma till ꝼoꝛꝼalla lauſt gíalde æꝼtir þuí ſem tala rennr till þo at ſiðar ſe oc ſe oc ſuare læiðangrs ꝼalle við konong þæt ero ví aurar sylfrs En eꝼ menn kræꝼía íaꝼnaðꝛ með konongs vmboðs manƶ raðe oc anara ſkílrikra manna i aðꝛa ſkípræiðu eða í anan attong ꝼíoꝛðong eða ꝼylkí þa ſkall a þíngi kræꝼía En eꝼ menn ſynia íaꝼnaðꝛ ꝼare ſem aðꝛ er ſkilt Nv ſkytƶ maðꝛ vndan íaꝼnaðe eða læiðangre eða lypr ſkipræiðna a míllum ꝼíoꝛðonga eða ꝼylkna oc gerer huarke her ne þæʀ þa gere læiðangr þo at ſiðar ſe oc ſæckr læiðangrs ꝼalle vi aurum sylfrs uið konong uær oc ſem gereƶ þꝛíotr oc er ſkoꝛaðꝛ till læiðangrs oc er ſotter till oc vill æígi gera oc lyps vnðan ſokn oc gerer huergi læiðangr a íí vættrum þa ſkall han gíalda ꝼullan læiðangr þo at ſiðar se oc ſæccr v ork sylfrs við konong Um v ſkulum uer uíta huar ver ſkulum læiðangr uarn gera ꝼ maðꝛ a hus í kaupange oc byr i heraðe oc ꝼær þær a millum oc er ymíſt þa ſkall han læiðangr gera  heraðe aꝼ íarðar hoꝼn ſinni þæirꝛi er han byr a at iaꝼnaðe uið aðꝛa bnðꝛ en aꝼ kaup yrí oc garðlæígum j kaupſtað Sua oc eꝼ maðꝛ a ij bu j heraðe oc i ſínní ſkipræiðu huart þa ſkall aꝼ huaro þær gera ſem ſtendꝛ æꝼtir iarðar hoꝼn oc íaꝼnaðe En eꝼ maðꝛ ꝼær æínlypr meðall kaupangrs oc heraðƶ oc er ꝼddꝛ j kaupangri  kaupír kaupum ſínum oc er han i heraðe um ioll Nu eꝼ han bíndꝛ oc lyſír huðꝼatt ſítt i kaupangre allan vætren þæſſ a míllum þa gere hann læíðangr i kaupſtað aꝼ kaupyri ſínum aðꝛ huæʀ er ꝼddꝛ er i heraðe oc ꝼær han í kauppangr at kaupum ſínum oc hæꝼír huatke kaup hæimili i kaupangre ne i heraðe ſa ſkal gera læiðangr íheraðe aꝼ kaupyrí ſínum n eꝼ maðꝛ ſlítr buí ſínu j heraðe  ꝼær han till kaupangrs ꝼirir mantal oc íaꝼnað manna oc ꝼær han aꝼtr ſiðan i herað þa æigu bndꝛ gerð hans Nu eꝼ maðꝛ gerer læíðangr i annan ſtað en hann a at gera þa er sem han haꝼe ugoꝛt eꝼ eꝼ han væít ſik ſialꝼr ugoꝛt haꝼa vm Sa ſkall ſkípí ſtyra en konongr næꝼnir till eða hans umboðs maðr Nu ſkall ſtyri maðꝛ næꝼna haſeta at ꝼara með ser þa ſkulu þæír aller ſkyldugír at ꝼara en næꝼndír ero nema loghlegh nauðƶſyn banne huarom tuæggía oc ſe þa aðꝛer í ſtað næꝼndír En ſtyrimaðꝛ ſkall haꝼa ꝼirir ſtarꝼ ſitt oc vanda eꝼ han ꝼer væll með þær ſtarꝼe þa ſkall han haꝼa halꝼa moꝛk a hueríum manoðe aꝼ bonda ꝼe ſa þo en æígí haꝼðe aðꝛ leen eða væiƶlu aꝼ kononge oc take þetta þæn tíma en þæír koma hæím aꝼtr Læíðſaghu maðꝛ ſkall haꝼa halꝼa moꝛk sylfrs oꝛ þꝛondæími oc till tunſbærgs bær bærguíníar ꝼ bærghuín halꝼa ork oc til tunſbærgs ꝼ tunſbærgí halꝼa ork oc till lanƶenda þær oc ſlikt ſama aꝼtr þær með mat oc dꝛyk Sa ſkall huær ꝼara er i ꝼyrſtu var næꝼndꝛ oc æigi umſkíptí a gera nema logegar nauðſyniar gange till Eígí ſkall oc lauſnír taka oc en ſa er tækr þa er ſækr víí ærtoghom oc xíí orkom sylfrs víð konong ꝼirir huern er han tækr aꝼ en ſa huer er tækr ork sylfrs kononge En ſa er ſlikt mæler till annars oc ꝼælƶ at ſuare ſliku ꝼirir ſem logh vatta þæím a hendꝛ en annan rger v ſkall ſtyri maðr vm boð upp ſkera er ſkipp ſkall upp ſætía ſtæꝼna ſua uíða monnom till ſem han ser at þarꝼ n huer ſem æigi ꝼær æꝼtir boðe ſæckr yri sylfrs víð konong oc ꝼlyti till haꝼnar oc ſe þæirꝛa abyírgð a þær till er ꝼæſt er Sua ſkall han oc gera næꝼndar monnom ſtæꝼnu þa er þæír ſkulu til skíps koma oc æigi þa ſkípara ſtæꝼnu at ſkoða næꝼnð voppn oc klæðe manna En eꝼ nokoꝛ vopnn vanta þa ſe þær vopn tækín með ſtyri manƶ raðe ſem han ser at bæƶt gægnír oc abyrgíƶ ſa er vopnn hæꝼír at laghum Nu ſkall huær haſete taka i ꝼarar kaup yrí sylfrs oc ſua huær matgærðar maðꝛ ſem aðꝛer haſetar Nu ſkulu bndꝛ gera í manaðꝛ mate ſmrs oc í míols till homlu Skall uíð þui taka ſtyri maðꝛ þæn tima en læiðangr er uti oc halda þær aꝼ næꝼndar monnom koſtnað íí manoðe með ꝼoꝛnre víſta taku en at rettre viſta taku er þæt a huerium halꝼum manoðe pund bygnmíols oc íí laupar íí punda ſmrs i tylꝼt huería En ſa er þettaa græiðír æígí ſuare læiðangrs ꝼalle æꝼtir þui ſem aðꝛ er mælt oc ske ſyſlu maðꝛ oc ſke ſyſlu maðꝛ oc haꝼe aꝼ í lutí en ſtyrí maðꝛ þꝛíðíung Nu uill hann æígí ſkía oc er honom till ſaght aðꝛ þa ſke ſtyrí maðꝛ oc haꝼe halꝼt en ſyſlu maðꝛ halꝼt vm Boghe ſkall líggía víð þoꝼto huería þæn ſkulu ſæſſar í ꝼa þæiꝛ ſem ꝼara  ſtreng á eða gíalde halꝼan yri sylfrs kononge oc ꝼae bogha æígi at ſiðꝛ oc í tylꝼtír oꝛua ſkæptra eða bꝛodda þæt ſkulu bndꝛ ꝼa n ꝼírir tylꝼt oꝛua er miſſir gíalde halꝼan annan yrí sylfrs kononge En eꝼ konongr uill mæir ſkípa lata þa uerða þuí ꝼlæírí ſkípræiður um þæt ſkíp er ꝼara ſkal Sua at huer haſete haꝼe ſua míkla víſt ſem aðꝛ er talt Nu ꝼær maðꝛ a ſkípp annat er hann er a næꝼndꝛ þa gerer hann bæðe at hann rr læiðangr oc gældꝛ uítið En eꝼ ꝼarhírðír ꝼrials maðꝛ gengr i matgærð a ſkípí oc miſꝼær hann með matgærð þa ſæghi ſtyrí manne oc æigi hann ſkípara ſtæꝼnu oc ræꝼſí æꝼtir ſkynſamra manna dome raðe ſua at huatke ꝼae han aꝼ lemſtra ſoꝛ eða bana þuí at ſtyrí maðꝛ ſkall meſto raða ínnan boꝛðƶ a hueríu ſkípí Nv lyſíra maðꝛ þæir ſkípp oꝛ ꝼæſtum oc ſker maðꝛ æígí halꝼrymi ſítt gialde moꝛk sylfrs kononge nema loghlegh ꝼoꝛꝼoll banne n eꝼ ꝼællír ꝼærð ꝼírir þꝛiotƶſko ſaker oc vlyðni vere utlægr oc alt þæt er han á En eꝼ nauðƶyn bannar þa mete konongr nauðƶſyniar æꝼtir goð atuikum með godꝛa manna raðe her Sa maðꝛ er a till ví marka ueghenna ꝼírir klæðe ſín han ſkall æígha ſkiold rauðan tuíbyrðíng ſpiot oc ſuerð eða gſí halꝼþynnu n ſa maðꝛ er á till xí marka vegenna ꝼirir uttan klæðe ſín han ſkal æigha ſkíold oc ſtalhuꝼu með ꝼyrrum a næꝼndum vopnum oc ſkall huer ſkialdare haꝼa mot tækít mark a ſkioldum þæím er han gerer at uíta meghe huer goꝛt hæꝼír eꝼ ꝼals ꝼinƶ i En huær ſem æigi er mærktr kononge ſe uptkr kononge til handa En huer ſa maðꝛ er a till xuíí marka veghenna ꝼirir uttan klæðe ſín han ſkall æígha ſkiold oc ſtalhuꝼu panƶara eða bꝛyníu oc oll ꝼolk uopn En eꝼ nokoꝛ míſſir þeſſara vapna þa líggr við yrír sylfrs ꝼirir huert er míſſír við konong En dꝛeng maðꝛ huær oc þæír er minna ꝼe æíghu en nu er ſagt þæirꝛa huær ſkall æíga ſkíold ſpíot ſuerð eða ægſí en bræíðgſar ero gildar oc halꝼ þynnur er ramlegha ero ſkæptar oc ſpiot þau er en ramlegha ero ſkæpt oc í gæír naglar ero í eða æín ſa er i gægnum ſtendꝛ  noðet at baðom uegghom Gíldꝛ ſkall tre ſkíoldꝛ huer þema monnom er ſpengr íí líggía íꝼír þuæran aꝼ íarne oc þꝛír mundꝛiðar ꝼirir innan oc trauſtlegha nægldír En eꝼ værk maðꝛ gengr i ꝼyrſtu a viſt oc tækr ꝼulla læígu þa kaupi hann ser ꝼyrſta ſumar xí en annat ſkiold en hít íí ſpíot En eꝼ han míſſír æíns huers þeſſara þꝛíggía vapna þa líggr víð yrir sylfrs kononge En eꝼ han míſſir alra ſæckr yrír ſylꝼrs við konong ꝼirir huert er míſſír oc uere halꝼrettes maðꝛ til þæſſ er han a ſer uopn her v er þæt þíng æit er hæitir vapna þíng þæt ſkall æíga ꝼirir ende langan noꝛegh þæt ſkall æíghí ſtrom ſaman æígha en ſkípræiðu þíng yrki till at kyndils meſſo oc haꝼe at at miðꝼaſtu oll þær ſkall boð upp ſkera ꝼiri þuí þíngí þæt ſkall bonde huer ſkía er byƶ ꝼirir oc bonda næꝼn ber oc haꝼa ꝼolk uopn ſín En eꝼ maðr ſitr hæíma um þæt þíng þa ſæckiƶ han í aurum sylfrs við konong oc yri ꝼirir vapn huert er han ſkíldi þær haꝼt haꝼa Nu er maðꝛ ſiukr eða ſaar þa ſkall læígu maðꝛ hans bera vopn hans til þíngs eða bte bonde ſækt ꝼirir uapna ꝼall yri sylfrs ꝼirir huert er míſſír n eꝼ æínuírki er ſiukr eða ſaar þa ſkall han kalla till granna ſína oc ſyni þæím vopn ſín a þíngdæghi þa er han sygn ſaka eꝼ oll vopn ero till ſæckr yri sylfrs ꝼírir huert er miſſír Nu ſælr maðꝛ vopn ſin ſua at han a æígí ꝼolk uopn ſem nu er ſkilt þa er hann ſækkr yri sylfrs við konong hueruetna er þæt er Nu ſkall ſyſlu maðꝛ lyſa a þui þíngí ꝼirir monnom a huerſu þæiꝛ ſkulu at lagum a ganga En þæt er a genget en íí ganga a þykt oc æigí ꝼlæiri  gange tomlega ſua at ſyſlu maðꝛ meghe væll ſkoða uopn þæirꝛa en handgengner menn aller oc væíƶlu menn ero ſkyldugír at ſkoða uopn með ſyſlu manne en eꝼ þykkuare er genget en nu er ſaght oc ꝼær ſyſlu maðꝛ æigi prouat uopn manna gialde huer er þætt gerer ork sylfrs kononge ꝼirir ulyðní ſína En huer ſæckr yri sylfrs við konong en æígí hæꝼir uopn ſem logh uatta En eꝼ nokoꝛ leer uopn till vapna þíngs oc værðꝛ þætt vitniſ ꝼaſt æigi konongr uopn en hín er leet uar gialðe uapna uíti ſem aðꝛ eꝼ v hueruír ſtyrí maðr ſkipi ſinu a læið með kononge oc lypr maðr aꝼ ſkipi meðan konongr er ꝼær till landuernar han er ſæckr víí ærtoghom oc xííí orkom sylfrs við konong en eꝼ ſtyrí maðꝛ lypr þa er han með allu utlægr oc landꝛaða maðꝛ uið konong Nu ma æígí lengr hæꝼta læiðangr uti en menn haꝼe halꝼs manaðꝛ mat míols oc ſmrs oc lyſi þuí a amnur ſkípp oc ſyni þæim mat ſin at þæír haꝼa æígí mæíra mat Nu ꝼara þæiꝛ hæimlæiðís oc værða mat þꝛota þa megho þæiꝛ hoggua í naut ꝼirir bonda at uſækkíu læggi upp aura í ꝼirir ku  ſua ꝼírir ugſa þꝛitíðung en ꝼirir aldung halꝼan íí yri late líggía æꝼtír haꝼuð oc ꝼtr oc huð þa ero þæír vſæckír En eꝼ aðꝛer hoggua ꝼírir bonda þæím er aðꝛer híuggu ꝼyr oc kmr æígí ꝼram haꝼuð eða ꝼtr þa hoggua þæír at uſæckíu eꝼ þæír læggía ꝼe ꝼram ſua mikít ſem aðꝛ er ſkílt oc læggi upp haꝼuð oc ꝼtr oc huð Nu hoggua þæír æigi ſem nu er mælt þa er ſtyrí maðr ſækr víí ærtoghom oc xíí orkom sylfrs er með hans raðe uar hogguít n haſete huer ork sylfrs uið konong oc bte þo bonda ꝼyrſt ꝼullum botom ꝼirir þæt ſem þæir híuggu En aꝼ ſæcktenne take ſlikan reet bonden ſem han er maðr til en konongr þæt ſem auk er Nu er þæím kent at þæir híuggu annan vægh en nu er mælt oc eꝼ þæiꝛ dylía þa ſkall ſtyrí maðꝛ ſynía með lyríttar æiðí ꝼirir ſua marga men ſem han uill En eꝼ han vill æígí ſynía ꝼírir þa ſyní huer ꝼirir ſik lyríttar æiði Nu gengr maðꝛ aꝼ ſkipí ꝼyr en ſkíp kome till lunƶ oc loꝼar honom ængí maðꝛ þa er han ſæckr ork sylfrs uið konong v koma vm ſkíp hæim til lunƶ þa ſkal ſtyri maðꝛ boð up ſkera ſua uiða ſem han ætlar at ſkíp gange upp ueruetna þær er ſtyri maðꝛ ſker boð upp þa æígu aller þæt boð at bera huart ſem ero i þꝛæirri ſkipræiðu eða annare en huer ſa er þæt boð ꝼællír er ſæckr yrí sylfrs uið konong oc huer ſa er æigí komr till ſkípdꝛattar  boð kmr till hus nema nauðſyn banne En þeſſar ſæktir huart ſem þæt er up at ſætia ſkípp eða ut þa ſke ſyſlu maðꝛ oc haꝼe aꝼ í lutí en ſtyrí maðr þꝛíðíung n eꝼ ſyſlu maðꝛ uíl æíghi ſkía oc er honom till ſaght aðꝛ þa ſke ſtyrí maðꝛ oc haꝼe halꝼt en ſyſlu maðꝛ halꝼt Nu eꝼ ſkipp gengr æigi up eða ut oc ꝼirir nems ꝼioꝛdongr ſkípræiðu halꝼr eða mæira ſuare ſæktum ſem aðꝛ er mælt oc er ſkíp i þæirꝛa abyrgð eꝼ læſtíƶ Nu koma menn v nottom ꝼyr oc ꝼím nottom ſiðar þa ſkulu huarger aðꝛum uíſt reiða En eꝼ mæirí mun værðꝛ a þa ſkulu þæiꝛ aðꝛum viſt ræiða er ræiða æíghu ſua ſem tala rennr till æir ſkulu ſægl varðuæíta en ſkilrikaſter ero oc neſter bua kirkiu þæirꝛi er neſt er ſkípí En aller haſetar ſkulu ꝼylghía ſæglí í kírkíu ín oc allum ræíða oc bua ſua um ſem likleghaƶt þikkí at æígí ſpíllíƶ Nu eꝼ nokoꝛ tækr þætt ſægl e ræíða i bꝛott uttan lyꝼi konongs eða bonda abyrgíƶ at allu þær til er aꝼtr kmr oc ſæckr víí ærtoghom oc xíí orkom sylfrs uið konong oc bndꝛ En eꝼ kírkía bꝛennr oc sæghl ínni þa albyrgiƶ bndꝛ ſægl ſít nema men bꝛenne með uílía ſínum Nu ſkulu þæír þær upſot haꝼa ſem þæír haꝼðu at ꝼoꝛno ꝼare En eꝼ ſær bꝛytr upſot þa ſkall kngs ioꝛð ſkyld till uera eꝼ hon er ínnan ꝼioꝛdongs ꝼylkís En eꝼ hon er æigi till þa ſkal kaupa tuꝼt þær ſem þæír uilía hælƶt ſua ſem ſkynſamer menn meta með bonda ꝼe vm Sva er mælt at bndꝛ ſkulu gera ræíðſkíota kononge ſua míkín ſem þarꝼ En konongs umboðs maðr ſkall ſkera ræiðſkíota boð ſua viða ſem hann ætlar at kononge ſkoꝛte æígí ræiðſkíotar En bndꝛ aller er ræíðſkíota boð kmr til garƶ þa ſkulu þæír ræiðſkiota gera huern yk er ſaðull eða ſele hæꝼír a komeð En eꝼ konong ſkoꝛter ræiðſkíota gialde huer bonde er boð kom till hus oc æígí gerðe ræiðſkíota yri sylfrs ꝼirir yk huærn er æígí kom till ræiðſkíota ſkíptís ꝼoꝛꝼalla lauſt her v ero rans menn ubota men huar ſem þæiꝛ værða tæknír oc huær ſa er þæím væitir lið till þæſſ æꝼtir þui ſem ſægír i ubota malom  manhælghí Nu hæría þæír oc a ſa æíghi liðs koſt æꝼtir at ꝼara er ꝼirir hærnaðe værðꝛ þa ſkall oꝛ upſkera eꝼ ſa uíll Nu ſkall huær þinnugh ꝼara ſem oꝛ ſtæꝼnír æꝼtír hær Nu ꝼara þæiꝛ æꝼtir hær þa ſkulu aller þæiꝛ ꝼara er ꝼirir ſítía En eꝼ þæiꝛ uílía æigi þa er ꝼe þæirꝛa upnæmt nema nauðſyníar banne Nu koma þæír þær ſem hín er ꝼirir er oꝛ ſkar upp oc hæꝼir han reet ſkoret upp þa er væll En eꝼ han hæꝼír rangt upp ſkoꝛet oc er þær æigi hær till hus komen þa er þæím ꝼe hans up næmt oc ſkípti ſín á millum Nu eꝼ han hæꝼír reet ſkoret oꝛ þa ſkulu þæiꝛ ꝼara með honom ſua langt ſem han uill Nu eꝼ þæiꝛ hítta a hær oc þurꝼu at rioða a odde oc æggíu till ꝼear þæſſ þa haꝼe ſa ꝼe er ꝼyr atte þæt alt er han kenner en þæír ſkíptí ſín a millum þæt ſem hærmen atto nema kenander kome till með loghleghom uítnum en v ꝼara þæir er hæríat haꝼa ꝼirir land ꝼram oc kaupír maðꝛ aꝼ þæím gripp æin huern þa ſkall ſa ꝼe haꝼa er ꝼyr atte oc koma til með í manna vítni En ſa er uið uikinga kypti gialde ork sylfrs kononge eꝼ han uíſſí En eꝼ han ꝼær æigi vítní till a hond þæím er ꝼe rangꝼenget hæꝼír kypt þa ſkall ſtæꝼna honom till þíngs oc ſkulu þingmenn honom ꝼe dma ællígr lyrittar æið ꝼirir eꝼ v eꝼ konongr kenner manne landꝛað þa ſkall han ſynía með tylꝼtar æiði En eꝼ ſa æiðꝛ ꝼællr . þa ꝼællr till utlægðar Nu gerer maðꝛ langſkipp i heraðe oc lyſír æígí ꝼoꝛ ſínní þa ſkall barrun eða umboðs maðr konongs ꝼara till oc ſpyria han huert han víll ꝼara En eꝼ han uíll ækkí tíll ſæghía þa ſkulu þæír eſta han víí ærtogha oc xíí marka taks En eꝼ han uíl æígí tak ꝼa þa ſkulu þæiꝛ hoggua oꝛ huarom tuæggía vægh kialar v alna langt boꝛð En eꝼ þæír gera æigi ſua þa ſkulu bndꝛ gera ſua oc taka ꝼra sægl eꝼ till er  lemía ſua ꝼoꝛ þæirꝛa En eꝼ þæír gera æígi ſua þa ſkulu þæiꝛ gíalda ork sylfrs ꝼirir þoꝼto hueria en ꝼirir ſtyri homlu hueria íí ork sylfrs oc hæita þa loken þoꝼto giold er ÐT i manhælgi varre at var lande huer i noꝛegs konongs riki ſkall ꝼriðhæilagr uera víð annan jnnan lanƶ oc uttan En eꝼ maðꝛ ueghr man þa hæꝼír han ꝼirir goꝛt allu þui er han atte nema oðals íoꝛðu ſínnum æínum huart ſem karl dꝛepr kono eða kona karl mann nema han haꝼe geꝼet veghet ſkemdar vigh eða goꝛt nidíngs værk her N þo at alt þæt ſem veghande atte bæðe í lande oc lauſum yrí ꝼelle aðꝛ vndir konong uttan oðals íarðer þa gerðe þo hin uírðuleghe herra akon konongr hín koꝛonaðe þa míſkun oc ſkipan á æꝼtír hínna bæƶtu manna bna ſtað j landeno at huart ſem aptr ero æígnír eða lauſa ꝼe þa ſkall konongr taka æígí mæíra þægngildi en víí ærtogar oc xíí mærkr aꝼ ꝼe eða æígnum nema han haꝼe ueghet ſkemdar vígh eða goꝛt níðings værk En eꝼ æign er í þægn gíldí græíd þa ſkulu arꝼar veghanda æigha lauſn á eꝼ þæír vílía lyſt haꝼa innan x vætra eꝼ þæirꝛa er oðall ldꝛigi ſkal ærꝼingí ſælía þær æignír er han tækr æꝼtir hinn utlægha meðan hín utlæghe líꝼír En gíalda ſkall han allar loghleghar ſkuldír aꝼ æignum eꝼ æigí er lauſa ꝼe till Nu kan ſa æín huer attburðꝛ till at geraƶ at konongr geꝼe manƶ bana lanƶ víſt með bna ſtað hoꝼðíngía eða annara goðꝛa manna eða kems han a ꝼund konongs oc ꝼær han grið aꝼ honom þa ſkall hann ſik ſua i ꝼríð kaupa uið konong ſem hans er míſkun till at bta þæt ſem æꝼtir ſtoð með ſlikum ſala ſtæꝼnum ſem goðer menn ſea at han mege oꝛka nema allar btr ſe aðꝛ goldnar Siðan ſkall þæirꝛa mall ꝼara til ſættar er æꝼtir líꝼa æꝼtir konongs dome n þæír men ſem ꝼe hans uarðuæíttu meðan han uar í utlægð þa græiðí honom ſlikt ſem þæiꝛ toko i æignum eða lauſa ꝼe uttan lanƶſkyld vm Ngi maðꝛ ioꝛðu ſínni ꝼírir gera nema hann vege ſkemðar uigh eða gere niðíngs værk æt er hít meſta eꝼ maðꝛ ræðꝛ lond eða þægna undan kononge En eꝼ konong kenner manne land rað þa ſkall han næꝼna men oꝛ hirð ſínní íamboꝛen man þæím er þui male á at ſuara En eꝼ arboꝛen maðꝛ a þuí male at ſuara þa ſkall næꝼna bonda ſun oꝛ hírð oc haꝼe rítt oc ínsígili konongs ihende ser oc ſke þæt mal at laghum En ſa er arboꝛen er komner till alƶ rettar æt er niðings værk at maðꝛ vegar trygða man ſín æt er níðíngs uígh eꝼ maðꝛ veghr man j griðum uaruetna þær ſem maðꝛ a a ad ſíalꝼum ser a uerka at heimta eða þæím umagha eða æígí ꝼultiða manne er er maðꝛ a umboð a at laghum eða ſtendꝛ till arꝼs oc alra þæirꝛa er hann a ſíalꝼr eða loghlekt umboð til þæſſ tækít þa ſkall ſa ſíalꝼr grið ſælia oc trygðír oc ſætt með vatta ero aller ꝼrendꝛ hans undir þæím griðum oc trygðum ſem ſialꝼr væítí huer þæt er niðings víg eꝼ maðr drepr logman þæn er till þæſ er tækín at ſæghía monnom logh þui at ſa hggr niðꝛ rettyndí ꝼirir allum monnom þui at han er allum ſkyldugr ſua ꝼatkom ſem rikum þær ſem han er iꝼir ſkipaðꝛ æt er oc niðíngs uígh eꝼ maðꝛ bꝛenner mann ínní æt er oc niðings uígh er maðꝛ myrðír man æt er niðíngs uígh eꝼ maðꝛ hæꝼnír þíoꝼa æt er oc níðíngs uígh eꝼ maðꝛ hæꝼnír a adꝛum er þæim er ræðꝛ eða gerer æt er oc níðíngs vigh eꝼ maðꝛ hoggr hond eða ꝼott aꝼ manne eða ſtingr ut augu manƶ eða ſtingr ſker oꝛ tungu oꝛ haꝼði manƶ e mæiðír man at uilía ſínum Sua ero þæír oc vbota men er halda ꝼirir þeſſo æins hueríu ſem ſa er gerer ſem nema konongr late ræꝼſa till landræínſanar oc ꝼriðar En eꝼ þæt uættir i vapna ſkipt þa ꝼare þæt æꝼtir þuí ſem konongr ſkipar æꝼtir atuikum oc goðꝛa manna raðe En eꝼ maðꝛ dꝛepr ꝼaður ſín eða moðoꝛ bꝛoðoꝛ eða dottoꝛ eða ſyſtur þa er hann ubota maðꝛ nema oðƶ manƶ vígh ueghe Sua oc eꝼ madꝛ drepr kono ſialꝼs ſíns eða kona bonda bonda ſín ſua at þæt dꝛapp hæꝼír hoꝛat eða hygƶ at hora þa er ubota mall Sua oc eꝼ maðꝛ tynír ser ſialꝼum þæt er ubota mall æt er  ubota mal eꝼ maðr ueghr man ínnan ſtoks eða í garde uti eða ínnan garðƶ þæſſ er maðr huerꝼír um akr ſín eða eng at hæímíli ſíalꝼs hans nema hín værí hendꝛ ſínar Sua oc þæír men en at ſlíkum unytum lutum uerða kender at þæír laupa bꝛott með æígnum konom manna þa ero þætt ubota men bæðe ꝼirir kononge oc karle dꝛæper oc dyðír huar ſem þæír verða ſtadder her en þæír en lata líꝼ ſít ꝼirir þyꝼſku eða utílegho huart ſem þæir rena aſkípum eða alande eða ꝼirir moꝛð oc ꝼoꝛdæðo ſkapp oc ſpaꝼarar allar oc utí ſetoꝛ at vækkía troll upp oc ꝼremia hæíðní með þuí oc þæír menn er geraƶ ꝼlughu men til at dꝛepa þa men er þæír æígu engar ſaker uið oc taka ꝼe till nema konongs umboðs maðꝛ late ræꝼſa tíll landꝛæínſanar oc ꝼríðar Sua oc þæir menn er konoꝛ taka með rane oc hærꝼange mote guðs rette oc manna huart ſem þæír taka ꝼrendkonoꝛ manna eða annara manna konoꝛ dttr eða aðꝛar ꝼrendkonoꝛ ꝼírir uttan uílía ſialꝼra þæirꝛa huerſu ſem ſiðan gereƶ uili þæirꝛa er ſamuiſta þæirꝛa uærðꝛ  ſua þæiꝛ er hæꝼna þeſſara ubota manna eða hæímta gíold ꝼirir ſua at han uæít þæt þa hæꝼír han ꝼírir goꝛt ꝼe oc ꝼriði oc ero þæír ꝼriðhælgír er ꝼe ſít ueria oc ꝼrendkonoꝛ ꝼirir þæim en hínír aller ugíldír huart ſem þæír ꝼa ſoꝛ eða bana bæðe ꝼir kononge oc karle æt er ubota mall eꝼ maðꝛ ꝼalſar ſtæðia breꝼ eða inſigli konongs uars æt er en ubota mall er maðr dꝛepr þæn man en en bꝛeꝼ oc ínſígli konongs uars hæꝼír ꝼirir ser till lanƶ uíſtar eða ranƶſaks eꝼ hín uiſſi er han tok aꝼ æt er oc niðings uígh eꝼ maðꝛ dꝛepr man j þuí hærbírgí er konongr er j eða i konongs nauiſtu eða j konongs garðe eða a konongs skípí En eꝼ ínnan bear uerðꝛ þær ſem konongr er i b eða í haꝼnum hía honom ꝼare æꝼtir konongs míſkun æꝼtir at uíkum æt er enn ubota mall eꝼ maðꝛ tækr kono nauðga eꝼ þær ero í loghlegh uítní till at þæt ſe ſatt Nu er æígí uítní tíl en hon ſægíƶ nauðígh tækín oc ſægír hon þæt ſamdgres þa dme xí hínír ſkynſamaſto menn æꝼtír þui ſem þæím þikkí líkíndi till till bera oc huart þæirꝛa þikki líkt till ſannynda En þo at kona gete uart ſik ꝼirir kuenſko ſínna ſaker ſua at han kome æigí uílía ſínum ꝼram þa hꝼer með engu mote at haꝼe æígí ræꝼſing ꝼirir æꝼtir dome eꝼ ſanprouat er at han haꝼðe ꝼullan uílía til þæſſ oc halde þo liꝼínu Eꝼ ꝼ maðꝛ ſtendꝛ man með loghleghom a kono ſínní gialde ꝼull manƶ gíold bondanom ſlík ſem ſa er maðꝛ tíll er kono la eꝼ ſa uære ſaklaus dꝛepen En holꝼ manƶ giold eꝼ maðꝛ ſtendꝛ man a mðꝛ ſinni dottoꝛ eða ſyſtur eꝼ þær æigi ser bonda Skulu þeſſe giold dma xí menn loghlegha till næꝼndir aꝼ rettaranom her v hueruetna þær ſem maðr uegr niðíngs uíg eða gerer níðings værk þa ꝼare hann utlægr oc uhæilagr ꝼirir goꝛt ꝼe oc ꝼriði i lande oc lauſum yrí oc iamuæll . oðals íoꝛðum ſinum oc kome aldꝛí i land nema han berere ſanna hærſaghu þa ſem lanƶ menn uítu aðꝛ æígi þa nae han lanƶuíſt með ſliku ꝼriðkaupi oc miſkun ſem konongr gerer á En ængi maðꝛ ma mæíru ꝼe ꝼirir gera at æínu ſínní en þa er han æighande uoꝛðen En eꝼ undir man ꝼællr ærꝼð meðan han er i utlægð oc haꝼa ꝼrendꝛ hans þæn arꝼ tækít meðan han var í utlægð þa ſkulu ꝼrenðꝛ hans honom þæt aꝼtr græiða með ſama hætte oc ſkíloꝛðe er þæír toko oc hann atte meðan han uar í utlægð ꝼ maðꝛ ſæll En ꝼrialſan mann aꝼ lande sa er ſæckr víí ærtoghom oc xiij orkom sylfrs oc kome mannenom aꝼtr i land oc bote honom æꝼtir xí manna dome loghlegha til næꝼndum rette ſlikum ſem han er maðꝛ till En eꝼ han ma æighí aꝼtr koma þa gialde han man ꝼullum gioldum ſlíkum ſem han er maðꝛ till En eꝼ han ſyniar halde ꝼírir ſettar æiði ꝼ maðꝛ hyſir oc Eꝼ hæímír utlæghan man etr með honom oc dꝛekkr bonde eða æíns huer annara manna þa er ſa ſæckr ork sylfrs uið konong ꝼirir æina nott n í ꝼirir í En eꝼ hann er íí nettr i hía honom oc er han goꝛ utlægr ínnan þæſſ ꝼylkís þa er hann ſæckr víí · ærtoghom oc xíí orkom sylfrs uið konong nema þæím ſe uuiſa uarg er hyſír En ſyſlu maðr er ſkyldugr at lyſa a þíngí utlægð hans ſamdgreſ er hann væit at han hæꝼir utlægðar uerk goꝛt eꝼ ꝼ maðꝛ værðꝛ hogginn a þingi eða a mote þa ſkulu aller æꝼtír renna til ꝼealƶ eða ſkips eða ſkogs eða ꝼíoꝛu En ſa er æígí rennr æꝼtír oc ma han þuí uið koma sækr halꝼrre ork sylfrs uið konong oc ſua ſa er æꝼtír rennr oc uil æígí taka oc ma hann oc ero uitní till þæſſ en eꝼ æígí ero uítní till ſyni æins æíðí Ꝼærmennengar at ꝼrenƶeme oc at mægðom eða ſíꝼſkapum ſkulu æígí æꝼtir renna nema uilí En huer er bíoꝛg uæitir er utlæghr nema honom ſe uuíſa uarghr oc ſueri æins æiðí ꝼirir En eꝼ maðꝛ er ſærðꝛ a mote eða a þíngí oc renna aller æꝼtír till ſkogs eða ſkíps eða ꝼialƶ þæim manne er uígh uakte Nu uærðꝛ han ꝼaren oc eꝼ han uill at laghum væríaƶ þa læggí han níðꝛ vopn ſín þa er han ꝼriðhæilaghr meðan hín ſare líꝼír binda ſkal þæn man oc ꝼra gíalkyra eða hans umboðs manne at varðuæita En eꝼ gíalkyri eða hans umboðs maðꝛ þarꝼ líðs uíð at gæta hans þa ſkall hann næꝼna huſbndꝛ með honom ſua margha ſem han þarꝼ En eꝼ han lypr ꝼra gialkyra eða hans umboðs manne oc værðꝛ hín ſare dauðꝛ þa er gíalkyri eða hans vmboðs maðꝛ i væði till konongs oꝛſkurðar oc ſkípi han æꝼtir mala uogſtum með hínna bæƶtu manna raðe En eꝼ ſyſlu maðꝛ eða hanſ umboðs maðꝛ ſyníar uiðꝛ taku þa ſkulu þæir haꝼa uítní till oc ſætia han bundín a ꝼlæt hans þa vardar honom oc hit ſama nema oꝼriki take aꝼ honomi En hueruetna þær ſem ſyſlu maðꝛ tækr utlægðar ꝼe þa ſkall han ꝼa mann till at ræꝼſa honom æꝼtír þíng manna dome Ero bndꝛ ſkyldugir at ꝼylgía hueruetna till ræꝼſíngar ſæckr halꝼre moꝛk sylfrs víð konong huer en æígí ꝼylgír vm v uærðꝛ mader ſua oðꝛ at han bꝛytƶ oꝛ bandom oc uærðꝛ han manƶ bane þa ſkall han bta aꝼ ꝼe hans ꝼullum botom eꝼ till er En eꝼ ꝼe er æígí till oc værðꝛ han hæíll þa ꝼare han oꝛlendes þær till er hann hæꝼír btt ꝼullum botom ꝼirír ſik En eꝼ men ſea ꝼulla ðe a honom bíndí ſa er uill at uſækkíu oc haꝼe till þíngs oc bíoðe ꝼrendom at lyſa þær oc ſæghí aꝼ ſína albyrgð oc take aꝼ koſtnað ſin u aukín aꝼ ꝼe hins oða eꝼ till er En allum aðꝛum monnom æíghu men uoꝛð at uæíta a uſæckiu En oðꝛ maðꝛ er umaghe arꝼa ſíns en þo æigi ꝼyr en arꝼe hans ſeer ꝼulla ðe a honom oc han ſer at han er oðꝛ oc han ma koma haꝼtum a han eꝼ han uíll En eꝼ ſakar abere kenner þætt arꝼum híns oða at han uil æigi hann varðuæíta halde ꝼirir æíns æiðí En eꝼ oðꝛ maðꝛ ſærer man þa a arꝼe upi at lata uera ſarbtr oc læknes ꝼe aꝼ ꝼe híns oða en konongr a ækki a þuí Nu er þæt þui at æins oðƶ manƶ værk eꝼ han bꝛyƶ oꝛ bandom eða ſkynſamer men uita eða meta ſanna ðe a honom Sa ſkal uera bane vm en nauíſtar menn bera vitni um ·  þæír ſæghía a hendꝛ oc æígí æiðum undan ꝼraƶ nema þuí at æíns at han haꝼe ſua ꝼiarre ſtaddꝛ ueret a þuí dgre er uígh uar ueghet at han matte æígi tuíuægis ſamdgres till vigſ ꝼara  ꝼra oc ueret han ſtaddꝛ i heraðe at kirkíu eða a þingi eða at ſamkundum eða a ſkipi þa bere þæír xíí þægnar han vnðan er þa uoꝛo i hía honom ſtadder ꝼrialſer men oc ꝼultiða En eꝼ hann var æígí i æínum hueríum þeſſom ſtað ſtaddꝛ oc þo ſua ſem ꝼiarre ſem nu er mælt þa kome han ꝼirir ſik tylꝼtar æiðum En eꝼ nauiſtar men megho æígí till þíngs ꝼara ꝼírir æinshuerar nauðſynia ſaker oc bera uítní þa ſkulu bera í men oc bokka ſogn þæirꝛa a þíngí En eꝼ maðr er ſærðꝛ oc ma han mæla þa er men hitta han þa ſkall ſa uera bane er han ſægír a lendꝛ eꝼ han mæler aꝼ viti oc ma han kenna han oc ſagha hans kmr till bokar a ꝼyrſta þíngí nema hín ſkirí ſik með tylꝼtar æiði huerſu ꝼ maðꝛ dꝛep mann till dauðƶ þa a ſa at uera bane er uighi lyſir a hendꝛ ſer En lyſt ſkall uera uíghí ſamdgres oc innan ꝼylkis oc næꝼna ſík a naꝼn oc natſtað ſín oc herað þæt er han er oꝛ oc lyſí ꝼirir ꝼríalſum manne oc ꝼultiða þa ſkall a oꝛuar þíngi koma ꝼram natſtaðꝛ hans oc ſkall bonde ſueria at han uar at hans um nottena oc kallade ſik ſua a naꝼn Vighlyſing ſkall oc ꝼram koma a þíngi En eꝼ maðꝛ uill æigi bera uighlyſíngar uítní eða ſueria natſtað þa ꝼare till ærꝼíngí híns uegna oc gere þæim ꝼímtar ſtæꝼnu tíll þíngs oc bere ſua ſem ꝼrammaſt væít han æꝼtir ſínni ſamuitƶku oc engu lynír han þær aꝼ En eꝼ þæír uilía æigi bera gíalde ork sylfrs huer þæirꝛa haꝼe halꝼt konongr en halꝼt ſa er ſker oc ſkall ſua uíð oll þau uítní er i manhælghi ero Vplykt ꝼear þeſſa ſkall græít uera a ꝼimtar ſtæꝼnu e at ꝼoꝛ at taka aꝼ honomi halꝼu mæíra Eigi ſkall vegande ꝼara ſua um íí bea at æígí ſe uíghí lyſt ꝼra þæím er uígh uar ueghet nema þær ſe ꝼírir ꝼærmennengar eða nanare at ꝼrenƶſeme eða mægð om hínum uegna eða aðꝛer ꝼíandmen ueghanda þæír er honom líggi líꝼs haſke uið En eꝼ han lyſír æígí ſua uíghí þa er han moꝛdenge rettr ꝼírir goꝛt ꝼe oc ꝼriði En eꝼ bæðe komr ꝼram a ꝼyrſta þíngí ſagha hins ſara oc uighlyſíng ſua boꝛen ſem ꝼyr uar ſkilt þa ſkall ſagha híns ſara ſtanda en æigi uíghlyſing oc ber þo moꝛð aꝼ ueghanda þo at han ſe utlæghr En eꝼ æíghí kmr ſagha híns ſara ꝼram a ꝼyrſta þíngi oc komr ꝼram ſionar uítní oc uíglyſíngar uítní þa ſkal ſíonar uítní ſtanda eꝼ þætt er at lagum boꝛet aꝼ í manna hende ꝼrialſra oc ꝼultiða en æigi uíglyſíng En ærꝼingi híns uegna ſkall ꝼara i herað þætt en hín leet ſik oꝛ uera er uan oc eꝼ han híttír þæn man er ſua hæítír  likaſtr þíkkí till uera oc eꝼ ſa gengr æígi j gægn þa ſkall han honom till þíngs ſtæꝼna oc a þuí þingi ſkulu en ꝼrialſer men hann undan bera oc æígí næꝼndar vitní oc ꝼare þætr ꝼram a þíngí En eꝼ han uill æígí undan ꝼraƶ þa er han ſannr at male En eꝼ han hæꝼír undan ꝼrðƶ þa ꝼare ærꝼíngi híns dauða oc ſke ſua margha men ſem han uil þa er i hia uoꝛo till tylꝼtar æiðs með hínu ꝼyrra ſkiloꝛðe En eꝼ maðꝛ er loſten eða ſærðꝛ ſua at han ma æígi mæla ſkere hann oꝛuar up þeghar han ma mæla en þa ſker þær oꝛuar þíng iamꝼult ſem ſamdgres uære oꝛuar upp ſkoꝛnar En eꝼ han uærðꝛ dauðꝛ þa ſkere ærꝼíngí oꝛuar upp oc late þíng ſtæꝼna en ſyſlu maðꝛ en ærꝼíngi er æígi ner En eꝼ maðꝛ ræðꝛ mane banana rað eða ſara oc alt þæt er maðꝛ lytr ſkom eða uanuírðíng aꝼ hans raðom bote æptir lagha dome þæim er þæt mal a með lagum at ſkía  ſua konongdomenom nema han ꝼreƶ undan at laghum En hín er gærði halde þo upp at allu ꝼullum botom æꝼtír lagha dome En eꝼ ſa maðꝛ værðꝛ uighín er æigi er í ꝼaður ætt komen at laghum þo at han ſe nokoꝛom manne kendꝛ at ſyni þa æíghu moðoꝛ ꝼrendꝛ hans btr oc ſua rett æꝼtir han en eꝼ han er barðꝛ eða ſærðꝛ eða ſkemdꝛ þa take han reet æꝼtir moðoꝛ ꝼæðꝛ ſinum vm eſſar rettar btr gaꝼ agnus konongr ſun hakonar konongs ſunnar ſunaꝛ Suærrís konongs um allan noꝛegh með raðe oc ſamþykt hinna bæƶtu manna i landeno oc bna ſtað alþyðu at um þa men er monnom uerda at ſkaða ꝼare æꝼtir þui ſem aðꝛ uatta logh En aꝼ ꝼe ueghanda dme ví men iaꝼnlega till næꝼndír ſlik gíold æꝼtir lagha ſkíloꝛðe ſem þꝛ ſea retleghaƶ ꝼirir guði at mala vægſtír ero a ærꝼíngía híns dauda æínu En allar aðꝛar ꝼrendbtr oc ſaktall ꝼalle niíðꝛ sua at huaſkeſ ꝼrendꝛ aðꝛer take ne gíalde ꝼrammar en nu er ſkilt Nu uínƶ æigí ꝼe ueghanda bæde till þægngildís eða bota þa ſkall ſua ſkærda ꝼirir huarom ſem tala rennr till æꝼtir ꝼear magne En eꝼ nokoꝛ gengr a þetta þa hæꝼir hann ꝼirir goꝛt ꝼe oc ꝼriðí lande oc lauſum yri oc værðí aldꝛi bota maðꝛ ſiðan oc ſua aller þæír er rað læggí till þæſſ at þeſſe ſkípan ſe roꝼen eða a hana genget eſſar rettar btr oc ꝼlæiri let agnus konongr þæir ꝼyllghía at þo at niðíngs vígh eða ſkemdar vig ſe ueghet þa ſkall ꝼyrſt luka btr aꝼ ꝼe ueghanda oc konongr haꝼe þæt ſem oc er En eꝼ minna lyp aꝼ ꝼe en þægn gildi þa ſkærði ꝼirir baðom ſem tala rennær till Sua iattaðe magnus konongr at huergi ſkal konongr taka ꝼe manƶ bana oc engan annan utlæghan yrí nema aðꝛ ſe loknar allaꝛ loghleghar ſkuldir þær ſem aðꝛ uoꝛo goruar en ꝼe ueghanda ꝼelle i þa ſok her Vaða uærk ero með ſkynſemd græinande með huerium atburð þau kunnu til at ꝼalla þui at  allum ſtaðum hꝼer þæím er menn ſkulu ſer till þarꝼynda uinna  með monnom till haglegra luta lið uæita þa ero þeſſe uaða værk mæír uírðande en hín er ængi nauðƶyn dꝛæghr till nema galyſi oc mikit ſkamſyní Nu þoa at í men gange i ſcogh ſaman oc ſkyƶ annars gs a annan at uuilia þæſ er a ſkapte helt oc dyr han aꝼ þa ſkall han bta ꝼioꝛðong bota ærꝼingía híns dauða oc ſyní uílía ſíns með ſettar æiðí at han uíldí þæt værk æígí goꝛt haꝼa oc ſua ſkal hueruetna þeſſe uaða væða værk bta er þæiꝛ haꝼaƶ þæt at er til nytſemdar hyrír huart er menn ꝼa mæín eða ſoꝛ eða bana at uuilía þæſſ er gerðe þa ſkall þo bta ꝼioꝛdongs B oc ſyni þo uilía ſins með ſettar æiði oc er þætta ſækta lauſt uið konong oc ækki a konongr a uaða uærkum En oll annur uaða værk ſua ſem er at ſkíota íꝼír hus eða ſkípp eða aðꝛa þarꝼlyſu at gera huart ſem menn ꝼa mæin aꝼ ſoꝛ eða bana at uuílía þæſſ er gerðe þa ſkall bta halꝼum gialdum oc ſyní þo uilía ſíns með ſettar æiði oc er þettta ſækta lauſt uíð konong ætt ma æigí uaða uerk kalla eꝼ maðꝛ hggr eða lyſtr til manƶ þo at a annan kome eꝼ hann uildi með þuí æinum huerium ilt gera En eꝼ maðꝛ gengr til ꝼangs eða ſkindꝛattar at uilía ſinum abyrgiƶ ſa ſik huer ſíalꝼr at allu en ſa ſueri æínſ æiðí ꝼirir at æígi uarð at uilía hans þo at hín ꝼenge mæín aꝼ eꝼ ſa toꝛtryggír er ꝼirir varð vm æt er ꝼleſtom monnom kunnikt at rytningar ero ꝼirir boðner at bera En ſa er ber han er ſæckr íí aurum sylfrs við konong En ſa er bꝛægðar kniꝼi at manne oc komr æigi ꝼram han ſkall bta hínum ꝼulrette er han bꝛa at en kononge íí aurum sylfrs Nu eꝼ maðꝛ læggr man með kníꝼi þa er ſa utlæghr oc bte þæim ſem hann lagðe ſem xí ſkynſamer menn dma oc þæir ſea at hín er væll ſmdꝛ aꝼ En konongs ſoknar maðꝛ ſkall lata taka þæn man er lagðe oc ꝼre hann a þíng en umboðs maðꝛ konongs ſkall lata taka þæn kníꝼ er han lagðe með oc kyra þær a þíngí nu j gægnum hond híns er lagðe oc ſkall han kaupa ſik ſua i ꝼrið með ræꝼſing þeſſare eꝼ hín líꝼír oc abyrgíƶ ſíalꝼr ſar ſít huſu honom tækƶ till En eꝼ ſa dyr er ſaklaus uar lagðꝛ þa er ſa dꝛæpr oc dydꝛ er lagðe En eꝼ han kms undan ꝼare utlægr oc kome aldꝛí i land aptr nema kononge uirðiƶ nokoꝛar nauðſyníar til haꝼa genget en ꝼe ueghanda ꝼare æꝼtir ꝼyrra lagha ſkiloꝛðe baðe þægn oc btr eð ſama ſkiloꝛðe ſkal uera eꝼ maðꝛ ſkytr at manne þo at ækki take þa bte kononge iij aurum sylfrs en þæim ꝼulrette æꝼtír lagha dome er han ſkaut at En eꝼ hann ſærer man með ſkote þa ſkall ſa er ſkaut ſlika ræꝼſíng ꝼirir taka ſem hín er lagðe með kníꝼí oc vndír ſama ſkiloꝛðe oc ſua þo at ſa dyi er ſkoten uaꝛ þa ſkall hín er ſkaut undír ſamu ræꝼſíng oc hin er lagðe bæðe þægn at græiða oc ſua btr ætt er u eꝼ víðꝛ kmelekt at menn bítiƶ um ſem hundar eða heſtar En ſa maðꝛ er man bitr þa ſkall ſyſlu maðꝛ taka þæn man er bæít oc ꝼra han a þíng oc lata bꝛíota oꝛ ꝼramtennr oꝛ haꝼðí honom oc ſe ſiðan ſaklaus uíð konong ꝼirir ræꝼſing þeſſa um þetta mall nema ſkynſamum monnom uirðíƶ nokoꝛ nauðƶyn til haꝼa genget oc han mege botom ꝼírir koma oc bte þa þæím er bæit æꝼtir þuí ſem xí menn dma oc þæír ſea ꝼirir guði at ſa er væl smdꝛ aꝼ er bítin uar Sva er mælt vm oc ſtaꝼaſtlegha tækít um alt landet at eꝼ maðr dꝛepꝛ man eða væítír þær akomoꝛ eða gerer nokoꝛ þau uerk ſem han a at lata líꝼ eða limu a laghum þa ſkulu þæír ſem neſtr ero eða þæír ſem ꝼyrſt megho na taka þæn man oc ꝼre ſyſlu manne bundín eða ꝼíottraðan En eꝼ þæír gera æígí ſua oc megho þæír þuí uið koma ſua at þæír ꝼa engan ulut eða ſkom aꝼ honom þa er huer ſa ſæckr halꝼrre ork sylfrs við konong nema ꝼærmennengar at ꝼrenƶeme n þæir ero æigí ſkyldugír at taka han nema þæiꝛ uílí þa er ſyſlu maðꝛ ſkylðꝛ at taka þæn man oc ꝼra a þíng En bndꝛ ero ſkyldír at dma hann han æꝼtir laghum a þíngí En ſyſlu maðꝛ a at lata ræꝼſa æꝼtir lagum Nu er þeſſo ꝼirir þui ſua ſkipat at engír megho þetta ſynda lauſt gera nema ſa domare en konongr hæꝼír til þeſſa ſkípat þuí at loghen ræꝼſa en æighí han þo at han gere ſína ſkyldu æꝼtír þui ſem loghen bíoða honom a hond En aðꝛer þær er gera með hæíꝼt oc aꝼund oc þuí væítir þæt oꝼt at þæír ꝼa ꝼyrſt mann ſkaðan oc ſuara ſiðan ſtoꝛom ſkiptum með ꝼrekom ꝼeargialdum Nu huer ſem aðꝛuuis gerer  prouaƶ ſua a han ma þuí uið koma þa er han utlægr till þæſſ er konongr gerer ſkípan á æꝼtír mala voxtum huat nauðƶyn til rak þæn er gærðí Nu hæꝼír ſa æígí liðs koſt er at tælr þa ſkall han ſæghía ſyſlu manne En eꝼ ſyſlu maðꝛ kræꝼr líðs með ser þa er ſa ſæckr ork sylfrs uið konong huer er æígí ꝼær nema ꝼærmenengar at ꝼrenƶſeme oc at mægðom við þæn er dꝛapp eða akuomoꝛ uæittí Nu ero þæír aller ꝼriðhælgír er at ſkía en hínír aller utlæger huart ſem þæír líota ben eða bana vm v aꝼ þuí at loghbok uattar ſua uiða at þa men ſem till ræꝼſíngar haꝼa goꝛt ſkal a þíng ꝼra oc dma oc æꝼtir þæim dome ræꝼſíng a læggía þa ber þæim inuerðlegha at ranƶſaka er til doma ero tæknir oc með mikíllí hoꝼſeme at meta huart miſgoꝛt er uið ſaklauſan man eða ꝼirir lítlar ſaker oc þo nokoꝛar eða míklar ſaker oc þo æígí noghar eða ſua noghar at ꝼull nauðƶyn þíkki haꝼa till reket sua oc huart nokoꝛ lagha boð haꝼa millum komet eða æígí eða þæt ſem harðaƶt er at ſa haꝼe bota bæíƶt er miſþyrmt uar oc þo engar ꝼenget Sua oc huart nokot uar kært ꝼirir rettaranom eða ækki er lagha oꝛſkurðꝛin er ſkipaðꝛ þæim ſem a ſaklauſum monnom uínna n þuí er domren till næꝼndꝛ at þa ſkal ranƶaka oc meta ſaker oc míſgærningar oc tempra ſua domen æꝼtir mala uogſtum ſem þing men oc ſea retleghaƶt ꝼirir guði æꝼtír ſínní ſamuiƶſku En æígí ſua ſem marghr ſnapr hæꝼír ſuarat her tíll at þæir dma ækkí annat en logh þuíat ſanlegha ſkulu þæir þui ꝼirir ſuara ſem logh uatta þæim a hendꝛ er uanda menn lata u dmda undan ganga eꝼ uanræꝼst er aꝼ domarans hende oc ſua eꝼ oꝼræꝼſt er þæím ſem míſkunnar ero uerðír aꝼ þærnan þæirꝛa tillaghu ꝼínnaƶ oc nogh dme til þæſſ at þæir haꝼa loteð harðar hæꝼndír aꝼ guðí ꝼirir er uandmt haꝼa n þo hínír en harðare er oꝼdmt haꝼa oc þuí ſkall domren hueruetna till híns bætra æꝼniſ ꝼora eꝼ þæír uítu iam uiſt huartuæggía þui þa ero þæir þuí ſælle ſem ſua ꝼa hꝼt þæirꝛa ſem í allum rettom domom æíghu at uera at guðí likí oc monnom hꝼe En þæt en iſkunn oc ſanyndí retuiſí oc ꝼríðſeme íſkunn a at uaraƶ at æigi kome grimd eða hæipt i doma Sannyndi ber at gyma at æígi værðí lyghí ꝼram boꝛen ʀetuíſi a at uaraƶ at æighí værðí með rangyndum hallat rettom domom Ꝼriðſeme a at uarðuæíta þær till er rettr domr ꝼællr a at æígí uerði akaꝼer a ꝼællís domr a lagðꝛ oc þuí gymí domarar þeſſa at þetta er þuí þyrꝼtulegre ſem gioꝛ værðꝛ at rynt i allum domom En at menn uareƶ þuí mæir rangra doma þa ma uarla ilt uaraƶ nema uiti oc þuí minníƶ men a at með ííí hattom uerða ranger domaꝛ annat huart með ræƶlo þær ſem maðꝛ ottaƶ þæn ſem han ſkall um dma ælligr með ꝼe gírnd þær ſem maðꝛ ſuikír till nokoꝛar mutu eða með hæíꝼt þær ſem maðꝛ hatar þæim ſem hann ſkall um dma ællígr með uínatto þær ſem maðꝛ uil liðſinna ꝼelagha ſinum oc er þa illa ſkípat er þeſſom hoꝛbarnum er in uiſat en hínar ſkilgetno ſyſtr a bꝛott reknaꝛ ſem aðꝛ uoꝛo taldar þuí at ílla mon ſa domr uirðaƶ ꝼirir goðom monnom en alra væſt ꝼirir guðí Er oc æ þuí bætr er þetta kapitulum er oꝼtar leſet þær ſem um ſtoꝛ mol ſkal dma uni menn oc æínkanlegha at ꝼa þæím monnom preſt er til bana eða líma latƶ ero dmder oc geꝼe till þæſſ goða ſtund oc tom aðꝛ þui at ilt uerk ſkall hata en ælſka mannen aꝼ naturulegho æðli en ſalena alra hælƶt ſem ſín iamkriſtín her N eꝼ menn bæriaƶ i læiðangrs ꝼerðum með kononge eða a þingum eða a ſtæꝼnum ꝼirir logmanne eda a ꝼímtar ſtæꝼnum i gildum eða bꝛullaupum i iola griðum eða i ſilðꝼiſki ſkirdagh oc ꝼram um paſcha uíku at ſíalꝼſætt ero grið i allum þeſſom ſtaðum en rettr þæirꝛa ykƶ at hælꝼningí er ꝼirir ſkemdom eða ſarsaukum uerða j þeſſom ſtaðum eða a þeſſom tímum en konongr a her ꝼírir ſar huert lurks ho eða ſtæins hogg eða gſar hamars hog oc kaꝼſtyting víí ærtoghr oc xíí mærkr En ꝼirir blak oc huería græin er þær ꝼylghír ij ork En ꝼirir puſtær oc huæría græín er þær ꝼylgír ííí ork En eꝼ maðꝛ ſærer mann eda bær eða ſkemmer ꝼulrettes uerkum j hæímili ſialꝼs ſíns þa yks retter þæirꝛa at hælꝼníngi er ꝼirir ſars aukum eða ſkemdom værða Sua ero þæir oc halꝼu mæiru ſækkír uið konong en hæím ſokn uæíta oc hæíma ꝼriðín bríota en með allu utlægr eꝼ þæiꝛ dyía eꝼ ꝼ maðꝛ bindꝛ ꝼríalſan mann at uſyniu gialde v ork sylfrs kononge En hínum ꝼulrette er bundin var æꝼtir xí goðꝛa manna dome En binda ma maðꝛ þioꝼ at uſækkíu oc alla þa men er han kenner at udaða uerk haꝼa goꝛt eꝼ han hæꝼír uitní till at han gat æigi aðꝛíſ ꝼrt han till rettarans En eꝼ æigi ero uitni till ſanne með æins æiðí En eꝼ maðꝛ lyſtr man hæiptugrí hende þær ſem æigí ero griða ſtaðer með gſi eða lurki eða ſtæíni bte kononge ꝼirir hog huert moꝛk sylfrs En eꝼ ſlær annat ſamꝼlyt bte kononge í ærkr En eꝼ ſlær hit þꝛíðía samꝼlyt bte kononge íí ork En eꝼ ſlær hít ííí ſamꝼlyt bte v ork sylfrs En eꝼ ſlær hitt vta ſamꝼlyt bte kononge víí ærtogoar oc xíí ærkr sylfrs En þæím er ꝼirir uard bte æꝼtir xí manna loghlega till næꝼndum aꝼ retaranom huart ſem er æit hog eða ꝼlæírí En eꝼ maðꝛ lyſtr æín man i haꝼuð æit hog eða ríndꝛ a kaꝼ eða ſærer man lemſtra ſarom eða haꝼuð ſarom bte huart ſem er hog eða ſar íj ærkr sylfrs kononge ꝼirir huært En hínum er ꝼirir uarð bte æꝼtir xí manna dome loghlegha till næꝼndum En þæt er lemſtra ſoꝛ er maðꝛ er ſiðan vær ꝼʀ en aðꝛ eða æigi hyll har eða klæðe oc íaꝼnan ma a ſeá En eꝼ ſa uill æígí bta er míſgærði loglegha till ſottr ꝼare utlægr Nu vill ſa æígí taka btr en ꝼirir uanuirðing uarð eða ſyſlu maðꝛ þa ꝼriðhælgar han ſik till doms huart ſem þæir taka uið eða æígí Nu eꝼ æín maðꝛ lyſtr eða ſærer í menn í æínu atuíghí eða ꝼlæírí bte ſinum rette ꝼirir huern þꝛa kononge ſlikum ſem aðꝛ er ſkilt oc ſua uíð þæn er ꝼirir uarð n eꝼ í menn eða ꝼlæírí lioſta eða ſæra æín man þa er huer þæirꝛa ſækkr ꝼirir ſik ꝼulri ſækt uiſ konong æꝼtir þui ſem aðꝛ er ſkílt oc sua þæím er ꝼirir uarð Nu eꝼ annas ſoꝛ grua en annars æígí oc ꝼær ſa aꝼ þui bana þa er ſa utlægr er þau ſoꝛ uæitti er æígí uildu grua En han halde up manƶgialdum ſem xí ſkynſamer men dma loghlegha til næꝼndír oc ſua þægn æir men er monnom uæíta lið oc ꝼarunyti hylda oc ſamþykkia með þæim þæn hugh at taka men aꝼ ſuare ſliku ꝼirir konongdomenom oc ærꝼíngíum híns dauða ſem rettare konongdomſens oc aðꝛer ſkynſamer menn men með honom dma æꝼtir atuikum en lanƶuiſt þæirꝛa ſe under konongs miſkun her v uill ſa æígí bta er miſgærði þa ſkall ſa er miſgoꝛt er uið kæra ꝼirir umboðs manne konongs þæím er han hæꝼír ſítt rettynda uald i hendꝛ ꝼenget þa ſkall rettare baðom til ſín ſtæꝼna oc næꝼna xij menn ſkynſama till at doma þæirꝛa a míllum oc ſætia a ſala ſtæꝼnur oc eꝼ ſa uill æigi gíalda er míſgærðí ſlikt ſem dmt uar þa ſke utt með domroꝼom oc atꝼærðum Nu eꝼ ſa uill æígí gíalda er miſgærðí en umboðs maðꝛ aꝼrkeƶ ret at gera oc hæꝼníƶ ſa ſíðan er míſgoꝛt er uið ſínna uanuirðínga oc værðꝛ hæꝼnden mæiri en hín gerðe till þæt ſem millum ꝼær með ſkynſamra manna dome þa er þæír ſættaƶ þæt ſkall halꝼt gialda ſa er hæmꝼndí ſín en halꝼt konongs umboðs maðr bæðe kononge oc þæím er ꝼirir uanuirðíng uarð þui at han aꝼrkteƶ reet at gera En eꝼ han hæꝼníƶ ſua at æigi værðr hæꝼnden mæírí en aðꝛ er till goꝛt þa er han ſaklaus uið konong þui at han bæidiƶ rettar ſíns aðꝛ En umboðs maðr konongs gíalde gíalde æínſaman þa ſlika ſækt kononge ſem uiðꝛ líggr þui at han aꝼrkteƶ ret at gera uæruetna þær ſem ſa kærer ꝼirir rettara er miſgoꝛt er uið þa a rettare ꝼyrri þæím at gera rett er en ſiðan taka kononge ſækt til handa Oc hueruetna þær ſem domrenn vægher æꝼtir mala uogſtum þæím er miſgerer oc ꝼællir reet þæſſ er ꝼirir uerðꝛ þa ber bætr rettaranom konongdomſens æꝼtir þui at ꝼælla konongs ſakar yri eꝼ þæir uilia rett með ꝼara þui at ſua gerer konongr ſíalꝼr uið ſín þægngildi eꝼ N eꝼ maðr lyſtr man puſtr eða neꝼa hogg eða ryſkiaƶ menn eða bæriaƶ með neꝼom oc ſua eꝼ maðr ſtingr gſar ſkapte eða ſpiotƶſkapte a annan með hæiꝼtugri hende bte þæír er miſgerðo æꝼtír ví manna dome ſín a millum en kononge halꝼa ork sylfrs ꝼirir huería græin þeſſa En um blak alt annat oc ſua eꝼ madꝛ rindꝛ manne eða nykkír till ſin eða i ꝼra ser eða ꝼællir man eða riꝼr klæðe aꝼ manne oc alt þætt er manne værðꝛ með aꝼund míſþyrmt með þema hætte er hín geꝼr ſok a er ꝼirir uaꝛð oc haꝼa ſkynſamer men ſeet á þa ſkall ſa bta er miſgerðe ſua ſem ví ſkynſamer men dma aꝼ rettarans hende loghlegha till næꝼndír en hin er gerðe bte kononge í aurum sylfrs En þo at ængi ſe uítní ſe till þa æigi hann han koſt at bæiða rettar ſíns þeghar han uíll n eꝼ ſa ſyníar er ꝼirir ſok værðꝛ ſyní með lyritar æiðí ælligr ſem aðꝛ er ſkilt En eꝼ maðꝛ lypr at manne oc er halden bte æꝼtir dome þæim er hann líop at en kononge í aura sylfrs En eꝼ maðꝛ lypr at manne oc hældꝛ ser ſíalꝼr þæt hæitir argha ꝼas engan a konongr reet a þuí Sakar abere ſkall uera ꝼirir hueri ſok en æígi ſkall ſoknare geꝼa ſok a annars manƶ ſkemdom eða ꝼiar lutum nema hæimilís kuidar uítni ꝼylghi oc þo þui at æins at uerða lemſtra ſoꝛ eða þan annur er konongdomenom hyri till þuí lik ſækt eða þæðan aꝼ mæíri En þo at ſmære ſe þeghar ſa geꝼr ſok a þegar er malæꝼni a þo at hann ſætteƶ eða geꝼe upp ſiðan þa a konongr reet ſín oc megho han ſoknarre ſkía þegar þæir uilía En engan a konongr reet a þæím en engan a ſíalꝼra ser her ſtangar man hundꝛ bitr eda æykir lioſta eða bita v er þíoꝛ i yxna tale till þæſſ en han er v vættra gamal en alt þæt er ſiðan gerer han þa er í abyrgð æighanda En eꝼ han uerðꝛ manne at ſkaða þa ſkal ærꝼíngi bæiða ut vgſa en æighande læggi band a oc ꝼae honom i hendꝛ En eꝼ han uill æigi oc ꝼðer ugſa ſiðan bte v ærkr sylfrs oc ugſan oꝼan a niðꝛ ꝼællr ꝼrendbtr oc rett konongs En eꝼ heſtr eda roſſ bítr man eða lyſtr eða naut ſtangar eða ſuín hg hggr bte ſa er ꝼenað a halꝼ um ſarbotom þær till er er bot er ſliks uerð ſem þæt kuikíndi er vært er hín ꝼek mæín aꝼ æptir vi manna dome loghlegha till næꝼndum nema þæim ſyniƶ aꝼ þæſ ualdum uoꝛðet haꝼa er mæin ꝼek oc haꝼe ꝼirir æptír dome En eꝼ hundꝛ bítr man þa kræꝼi ſa hundƶ er bítínn uar nema ſkynſamum monnom uírdíƶ ſa uoldet haꝼa er bítín var haꝼe ꝼirir æꝼtir dome En eꝼ ꝼder hund ſiðan oc bítr han man oꝼtar bte ſem ſialꝼr haꝼe han goꝛt vm ngi ſkall þæt við annan mæla at han haꝼe þeget ſkom a ser huatke ſyſlu maðꝛ ne annar maðꝛ nema honom menn x till þíngs oc ſanne mall hans ſem mælt er j laghum manna at tuæir ſkulu ſueria en víí ſanna mall hans oc þæir í haꝼa bok i hende oc ſuería ſua þæſſ læg ek hond a hælgha bok at þæt hæꝼi ek hyrt en æigi uitum ver huat ſatt er En eꝼ han míſſir uatta þæirꝛa þa er han ſækkr ííí orkom sylfrs uið konong oc bte þæim er han mælte uið æꝼtir ví manna dome loghlegha till næꝼndum En hín er till er mælt ſkall þo haꝼa lyríttar æið ꝼirir ſer at hín haꝼe alla þeſſa uatta En eꝼ maðr mæler þæt uið man at han haꝼe raðet lond oc þægna vndan kononge þæt ſkall huatke mæla ſyſlu maðr ne annar nema hæimiliskuíðaꝛ uítní ꝼylgí En eꝼ þæt mæler nokoꝛ þa er han ſæckr ííí orkom sylfrs uíð konong oc hínum ſlikan reett ſem ví ſkynſamer men meta En eꝼ maðꝛ mæler þa ſkom uið kono manƶ at hon haꝼe leghet hía aðꝛum manne en bonda ſínum eða kenner dttr manƶ eða ſyſtur at þær líggi með manne þæt ſkall ængi mæla nema hæímilíſkuiðar uitni ꝼylghí En eꝼ mæler ſækr ííí orkom sylfrs uið konong en hínum æꝼtir ví manna domme loghlegha till næꝼndum En eꝼ maðꝛ mæler ukuæðes moll uið kall eða kono þæt er þeſſe ſækt líggr uið þa ſkall þo ꝼulrette uppi uera æꝼtir vi manna dome uið þæn er mælt er uíð þo at hín hælgi ſik með hæímíliſkuiðar uitní nema hín æígí at laghum ſokn a þuí male þa er þær ækki rettar ꝼar a oc ſua skal um oll ꝼiollmæle oc ꝼulrettes oꝛð eꝼ Sva er mælt um rogs men alla at ſa maðꝛ en han verðꝛ kunnr eða ſannr at þuí at hann rger man ꝼirir kononge biscupi eða iaꝛle iarle eða barrun ſuare ſliku ꝼirir ſem ſa ætte er rgðꝛ uar eꝼ han uære ſannr þæss mals nema hín er gerðe ſyní oc haꝼe ꝼirir ſer ſettar æið En eꝼ maðꝛ kenner þæt rogh manne at han haꝼe ꝼenget uþukka konongs aꝼ hans oꝛðom halde ꝼirir æins æiði eda gíalde æꝼtir ví manna dome ſakar abera en engí a ſok a ſanno eꝼ v eꝼ maðꝛ yrkir um man þæt er mom uirðiƶ till hadong eða níðs ꝼioꝛdonge lengra þa ſkal ſakar abere kuædía þíngs oc lata kueda a þíngi en ꝼreƶ undan með lyritar æiði eꝼ han er ꝼꝛ til ælligr gialde kononge ííí ærkr sylfrs En hínum reet ſin æꝼtir ſæx manna dome loghlegha till næꝼndum Nu mall huert er maðꝛ mæler uið annan ſua at honom hoꝛꝼer til nygſla eða kenner manne moꝛð eða ꝼoꝛdæðo ſkapp oc a han æígi ſialꝼr ſok a þuí male þa er han ꝼiolmæles maðr nema han haꝼe hæimilís kuiðar uítni a hendꝛ honom þa ſkall han ſueria ꝼirir ſettar æiðí En eꝼ míſſír hæímílís kuiðar uítnis á þíngí þa er han ſækkr ííí orkom sylfrs uið konong en hinum reet ſin æꝼtir ví ſkynſamra manna dome loglegha till næꝼndum eꝼ N eꝼ maðꝛ gerer ſua mikít vhæꝼo uerk at hann lægſ með kono manƶ þa ſkall han bta æꝼtir þuí ſem xij men dma loghlega till næꝼndír þæim er kono a En eꝼ hann er ꝼr til undan ꝼrſlo ſyni með tylꝼtar æiðí Nu eꝼ maðr ſætteƶ uið þæn man ſem leghet hæꝼir kono manƶ þa ſkal ſa uæíta trygðir er kono a En eꝼ han tækr kono ſina j híunſkap aꝼtr oc líggr hín hana annat ſinní meðan þau ero ſaman þa er han trygroꝼe ſem ſa er uegr a trygðir uſpiltar vm enn þæir ſem til þæſſ uilía haꝼa ſik at ganga i ſamkumdir manna uboðet aꝼ þæſſ hende er uæíƶluna a  ſítía þær ſiðan ſlímuſettre oc þo at þæír uærðí harðlegha bꝛott rekner eða þær uokkot miſþyrmt þa ſkulu þæiꝛ uera halꝼrettes menn oc ſæckir yrí sylfrs við konong Er þetta ꝼirir þuí goꝛt at margr goðꝛ maðꝛ hæꝼír ꝼenget ſkemder oc uandꝛæðe ꝼirir þæirꝛa ulutuende vm aðꝛ huer ꝼultiða er gengr huſa a millum oc þiggr almoſo han a engan reet a ſer þo at han ſe nauðigr bꝛott reken meðan han gengr með vanaruoll oc þíggr almoſo  er han hæil maðꝛ oc værk ꝼʀ nema hann bæíði ser uíſtar oc ꝼae æígí En þegar hann ꝼær ser matar síalꝼr klæða eða vapna eða ꝼrendꝛ hans þa er han þeghar retnæmr vm onoꝛ þær allar er monnom ero ſkyldar  menn vilia ænga rkt a læggía þa take ængí mæíra reet a þæim en lagha reet ork sylfrs En eꝼ ꝼrendꝛ kononnar uilia læggía till hennar hæíman ꝼylgíu ſlika ſem vi ſkynſamer men ſe at hín meghe uiðꝛ taka er leghet hæꝼír konona oc uill han þa æígi uið taka oc ꝼæſta hana þa ſkall han gialda ſlikan rett ꝼirir þa kono ſem xí ſkynſamer menn uilia domt haꝼa En eꝼ ꝼrendꝛ uilía ækkí tíll læggía þa ſkal ſa er kono hæꝼír leghet bæðe bíoða oc bta lagha reet En eꝼ hín uill æigi uíðꝛ taka er þæn reet a at lagum oc uinnr han a þæim er kono hæꝼir leghet þa uínnr hann a ſaklauſum manne oc ſuare ſliku ꝼirir ſem log vatta En allar þær myíar oc konoꝛ er men læggía rkt a þa ſkulu þæt dma xí menn loglega till næꝼndír bæðe reet oc raðſpſpæll æꝼtir þui ſem þæír ſea at hín ſe uæll ſmdꝛ aꝼ er rettena at hæímta En eꝼ maðꝛ ueneƶ kono at han haꝼe leghet kono þo at hun ꝼrex vndan at lagum gialde ſlíkan reett ꝼirir þa kono ſem hann ſe sannr at þuí male oc hæítí maðꝛ at uerrí Erꝼíngí ſkal reett taka a kono huerrí kalmaðꝛ þo en æígí kona þo at hon ſe ærꝼíngí sua ſa er i umægð er ſua ſem aðꝛer ſke umboðs maðꝛ hans honom til handa eꝼ hon er leghen nema hon æígí ser bonda þa tækr han ret a kono ſínní kona a ſíolꝼ ret a ſer eꝼ hon er boꝛð oc a hon ser æígí bonda er ꝻAÐR ſkulu raða giꝼtingum dttra ſinna eꝼ þau ero till En eꝼ þæirꝛa miſſir uið þa ſkulu ꝼaður ꝼrndꝛ hínir nanaſto giptingum raða Giptingar maðꝛ ſkall ſkílía hæíman ꝼylghiu oc tilgioꝼ ꝼirir ꝼrendkono ſínní ſua ſem þæim kmr a ſamt þæír ſkulu þa oc æindagha ner bꝛullaupp ſkal uera En eꝼ þa ſkill a um maldagha þa late ꝼæſtar maðꝛ bera í manna uitní um hæíman ꝼylghiu buat mælt uar þa er þær uoꝛo i hía En eꝼ þa ſkill a um tillgíoꝼ þa níote gíꝼtíngar maðr ij vatta með ꝼyrra ſkiloꝛðe Eigi ſkall mæira i klæðom hæíman geꝼaƶ með kono en þꝛiðíungr En þæt ſem giptingar maðꝛ geꝼr mæíra þa ſkall uera j þæím lutum þæt meghe værða þæím til þarꝼa er kono ꝼær eða auínnings En ænga hæiman ꝼylgiu ma arꝼe giptíngar manƶ ríuꝼa þa er ſua er goꝛ ſem nu er goꝛt ſkilt En eꝼ dttr værða ꝼaður ſíns arꝼar eða moðoꝛ eða bꝛoðoꝛ eða huers arꝼar ſem þær værða ſumar giptar en ſumar ugíptar þa ſkulu þær ſem ugiptar ero taka ſua mikit aꝼ uſkíptum arꝼe ſem þær haꝼðu er hæíman uoꝛo giptar En þo at allar ſe hæiman giꝼtar oc er æigi ſkipt hæíman ꝼylghiu till iaꝼnaðꝛ þæirꝛa a millum þa take þær aꝼ uſkiptum arꝼe iamykít ſem ſu er meſt haꝼde hæíman æ meðan ꝼe uínƶ Gripir þæir aller er leðer ero till hæiman ꝼylgíu oc ero þæír metner oc myndir J hendꝛ þæím er kono ꝼær þa a han iamhæímola ſem ꝼaðer eda moðer lete hæíman ꝼylghía En eꝼ maðꝛ ſægír at han lede æígi till till þæſſ þa ſueri ꝼirir æin æiði ſua kall ſem kona oc ſke till iammikils gíptíngar man kononnar oc ſkærði þæt til gioꝼ hennar æꝼtir rettre til talu En N eꝼ kona giꝼtiƶ uttan rað ꝼaður ſins e modoꝛ eda bꝛoðoꝛ eða eða þæſ er giptíngar maðꝛ er ꝼirir rade hennar haꝼe ꝼirir goꝛt arꝼum þæím allum er vndír hana kunnu at ꝼalla þædan ꝼra oc take ſa þæim arꝼ allan er ærꝼðum er neſtr ſua ſem ſu kona uære æigi till þæſſ arꝼs geten nema giptíngar maðꝛ uili ꝼírra hana hana iamꝼræðe þa ma hon giꝼtaƶ með ſkynſamra ꝼrenda ſínna raðe eꝼ þæím lítƶ iammræðe eða bætr oc megho þæír þæt með æiðí ſínum ſanna oc a þo at læita þæſſ uíd gíꝼtingar man En gíꝼtíngar maðꝛ er ꝼaðer eda bꝛoðer ſamꝼæddꝛ þær neſt moðer skilꝼengen en eꝼ hon er æígí till þa er kalmaðꝛ tuitugr eða ælrí ſa er arꝼe er neſt æꝼtir þa kono er gíptíƶ En ſa er ſliks dirꝼiƶ gialde ꝼulrette gíptingar manne æꝼtir xí manna dome nema aðꝛum ꝼrendom uirðiƶ iamꝼnræðe ſem ꝼyr ſægír Ekkia ma giꝼta ſik ſiolꝼ oc þo með æíns huers ꝼrenda ſínſ raðe oc En konoꝛ þær er leaƶ till þæſſ at lokka till ſliks ſaurliꝼíſ eða annars boꝛn manna eða ꝼrendkonoꝛ oc uerðꝛ þæt uítnís ꝼaſt þa bte æꝼtír xí manna dome pæningum ſu er ꝼe hæꝼír till En hín haꝼe ræꝼſing æꝼtir dome En ængi mær ſkall haꝼa ꝼyrri ꝼoꝛræðe en hon er tuítug þ  at undír hana haꝼe boꝛet nema hon ſe gíꝼt með ꝼrenda raðe oc a ſa þa er ꝼær bæðe ꝼoꝛræðe a henne oc ſua a pæningum hennar En huer er giꝼtingar maðꝛ er at kono late alt hæímolt uera i hæiman ꝼylgiu en alt þæt er ſkía skall a loghſoknom þa ſkal æigi koma til gioꝼ a mote En eꝼ ækkía giꝼtir ſik hæiman oc lætr hon meta ꝼe annara manna i hæíman ꝼylghíu oc leer hín till er atte þa á han þæt iamhæímolt ſem hít er ækkían atte En eꝼ maðr kueƶ æigi til þæſſ leet haꝼa þa ſyni með æínſ æíðí En hæiman ꝼylgia hennar ſe þui minní huærſu ꝻE kono ſínnar ſkal ængi maðr ꝼra aꝼ lande brott nema hon uili Raða ſkall han ꝼe þæirꝛa allu þæím till þarꝼa huatke þæirꝛa ſkall ꝼirir mæla ne ꝼirir gera annars ꝼe Slikan reet a huer maðꝛ a kono ſíní ſem a ſíalꝼum ser eꝼ henne uerðꝛ með aꝼund miſþyrmt Engi kona a at ſynia bonda ſínum ꝼelags En eꝼ með þuí mote megho þau ꝼelagh læggia ſin a millum at huart þæirꝛa læggi till ꝼelags þæt ſem þa hann a eða æighande uerðꝛ með ærꝼðum eða aðrum lutum ꝼalla ſiðan umagar tíll annars huars þa ſkall þæt iaꝼnnt uera bæggía þæirꝛa koſtnaðꝛ þo at ængi kome a anars ꝼe En eꝼ míſdydi þæirꝛa uærðꝛ þa ſkulu umaghar ſnuaƶ þæim a hendꝛ er þa a ꝼirir lagha ſaker ꝼram at ꝼra En þæt híuna er mæira lagðe til ꝼelags ſkall mæíra upp taka eða þæſſ ærꝼíngíar Siðan ſe ſkípt i hælꝼninga þo at yƶ haꝼe En eꝼ eꝼlaƶ hæꝼir þa ſkall kalmaðꝛ eða hans ærꝼingíar taka í luti aꝼ arꝼe en kona þꝛídiung þurꝼu þau engan man at þeſſo ꝼelaghe at ſpyría En eꝼ þau læggía annan væg þa ſkall æígí haldaƶ þo at ærꝼíngí kunní æígi eða uili æigi riuꝼa þui at logh riuꝼa þæt ꝼelagh Nu er æighí ꝼelagh hiuna a millum þa ſkall ſu till gíoꝼ hæímol uera ſem till hennar uar geꝼen oc uattar uítu at lyſt uar a giptingar dæghí eꝼ hon líꝼír honom lengr Lyſa ſkal giꝼtingum kuenna oc til giaꝼum a hueriu x vættrum oc lyſa i ꝼiolda huart er uíll a þíngí eða at kírkíu En eꝼ hann miſſir hennar uið þa take arꝼar hennar hæíman ꝼylghíu en tillgioꝼ ꝼalle uíðꝛ Nu þo at mær haꝼe ꝼear hald bꝛoðoꝛ ſins þa ſkall hon æcki taka aꝼ hans ꝼe ſer til hæímman ꝼylghíu En eꝼ arꝼe geꝼr þa ſok þa er han er ꝼultiða at giptingar maðr haꝼe geꝼet ꝼe hans með ſyſtur hans þa ſtande ſa ꝼirir með æíns æídí en ſu ſok kmr a hond En eꝼ han uerðꝛ ſannr at þui gialde ſlikt upp ſuæininum ſem han gaꝼ hans oc hæítí dꝛengr at uerri eꝼ v eꝼ annat huart híuna uið annars uið oc þꝛytr brullaups uitní þa ſkall þær hiuna en lengr liꝼir læggia ꝼram ꝼe ſua míkít oc ſkipta i ſundꝛ ſem þæt uill ſura ꝼirir guði at reet ſe æꝼtr þui ſem í giꝼttng þæirꝛa kom oc huatke er þa uanhaldet aꝼ aðꝛu oc ſueri at ꝼullan æið oc í ſkilrikír men með En eꝼ maðꝛ kaupír íoꝛð með grípum eða lauſa ꝼe eða bu ꝼe kono ſinnar oc liꝼír hon honom lengr þa ſkal hon þæt æít haꝼa oꝛ ioꝛðu aꝼ arꝼe hans er hon haꝼðe hæíman þæt æina mæíra en arꝼe uill En eꝼ hon tækr ꝼe i ærꝼð þa ſiðan þau koma ſaman oc uærðꝛ þæt ꝼe í ioꝛð græít þa ſkall ſu ioꝛð hennar uera En eꝼ oꝛæígíar í koma ſaman at lanƶ lagum rettom oc aukaƶ þæím ꝼe þa haꝼe þæt í lutí en lengr líꝼír bæðe í lande oc lauſum yrí en uið utarꝼa er at ſkipta en hælꝼninng er uið boꝛn þæirꝛa er at ſkípta ꝼ v eꝼ kona lægƶ með manne undir bonda ſín eða ſkils uið han ſaklauſt mote guðs laghum þa hæꝼír hon ꝼirir goꝛt til gioꝼ ſínni n eꝼ bonde bydꝛ henne samuiſt er hon uíl æígí þa ſkall hann allum ꝼear lutum uarðuæita meðan hon liꝼir en ſiðan take ſa hæíman ꝼylghíu en arꝼe hennar er neſtr en enga till gíoꝼ En eꝼ þau ſætttaƶ a moll ſín oc tækr han uíð henne þa ꝼare þætt ſem mall þæirꝛa være u ſpællat En eꝼ optar hender hana ſa glpr þa ſkall han þo ꝼear lutum hennar uarðuæíta medan hennar er líꝼ at han uili æígi oꝼtar uið henne taka oc ꝼare ſiðan ſem aðꝛ uar mælt En eꝼ hon hæꝼír æigi ꝼyrmæir uið þæn glp kend ueret oc hæitir hon iꝼir bott uið guð oc bonda ſín  byðꝛ bonda ſinum ſamuiſt en hann uil æigi æigha hana þa haꝼe hon hæíman ꝼylghíu ſína oc æígí til gíoꝼ n eꝼ bonde hennar uill ꝼyrra hana hæiman ꝼylgíu ſínní oc ſægír ſua at ſlíkr glpr haꝼe hana ꝼyrmæír hent oc uar ſu ſakar gípt æigi ꝼyr mæir aꝼ hans hende uið hana ſua at monnom være kunníkt þa ſtande hon ꝼirir æín æidi oc haꝼe hæiman ꝼylgiu ſína eꝼ han uil æigi uið henne taka en æigí til gioꝼ ſina Nu koma giold a hendꝛ aðꝛu huaro þæirꝛa þa a þæt með ſínu ꝼe at bta ſin miſuærka er goꝛt hæꝼír n eꝼ þau haꝼa laght ꝼelag ſín a millum þa a þæt þæirꝛa er æígí haꝼðe giolden a hendꝛ komet haꝼa iammargha aura aꝼ uſkíptu auaxtr lauſa eða þæſſ þaelig;irra ærꝼingíar þegar miſdyði þæirꝛa verðꝛ eða þau ſkiliaƶ loghlegha Nu kmr leghoꝛdƶ ſok a þa kono er maðꝛ hæꝼir ser ꝼæſta eða han ſælda þæt legoꝛð er ꝼyr gerðdeƶ er han ꝼær þessaꝛar kono þa a han þær raða ſpæll en giptingar maðꝛ reet En eꝼ ſiðan er lagƶ með henne er han handſældi ser eða ꝼæſtí oc ꝼær han hana þa a han bæðe reet oc raða spæl en eꝼ hann ꝼær hennar æígi þa a ſa kalmaðr bæðe ſem ꝼyr ſkil Eꝼ maðꝛ gengr i ſeng til kono oc uill koma leghoꝛðe a han þo at han kome æigi uilía ſínum ꝼram þa bte þo æꝼtír xí manna dome Eꝼ N eꝼ mæinlæiki ſundꝛar ſamuiſt híuna með þæſſ raðe er raða a at guðs laghum haꝼe ſit ꝼe huar þæirꝛa En eꝼ þau ſkiliaƶ ꝼirir þæn hiunſkapp er karlmanƶ uold haꝼa till genget oc uíſſi han þæt þa er han ꝼæſti kono oc lynír hann þui þa bte han ꝼirir ſuík ſín æꝼtír xí manna dome haꝼe halꝼt kona en halꝼt giptingar maðꝛ En ꝼirir huern mæínlæika er þau ſkílíaƶ þa ꝼare ſem ꝼyr ſægír En eꝼ maðꝛ ꝼær kono at landƶ lagum rettom oc geꝼr mote henne till gíoꝼ · oc ꝼællr han ſídan i ꝼra þa ſkulu lukaƶ henne þing ſín oc hæíman ꝼylghía aꝼ ſialꝼs hans ꝼe meðan þæt uínƶ en eꝼ þæt uinƶ æígí þa ſkulu ærꝼíngíar ækkí aꝼ ſínu ꝼe luka þui at ængi ſkal ser kono kaupa með annars ꝼe her Sv er hín ꝼyrſta ærꝼð er boꝛn ſkilgetetín taka arꝼ æꝼtir ꝼaður ſín oc moðoꝛ ſkilꝼengna at guðs lagum oc manna oc ſa ſunar sun er hann er skilgeten oc ſua ꝼaðer hans nema ꝼaðer hans haꝼe haꝼt allan ſin lut aꝼ arꝼe oc tækr þa ſunar ſun ꝼyr en i aðꝛa ærꝼð gange n ſua ſkall ꝼe ſkíꝼta æꝼtír ꝼaður  moðoꝛ at tuær dttr ſkulu taka íaꝼmt uíð æín ſunn oc ſlikan lut ſkall taka ſunar ſun aꝼ arꝼe ſem dotter eꝼ han er till Nu er æin ſun till oc æín dotter þa tækr hon þꝛiðíung en han í luti En eꝼ ꝼaðer a oðol æꝼtír þa ſkulu ſynír ſnuaƶ til oðala en dttr till ut iarða oc lauſa ꝼear eꝼ æigi ero iarðer till oc ſkall hin ælƶti æín æignaƶ haꝼuð boll en hínum lotnar aðꝛar odals íarder i ſín lut Sua iamgoðar ſe at loglegre uírðíngu En ſunar ſun j ſín lut þan oðoll ſem ꝼaðer hans ſtoð till þær till er han hæꝼír iaꝼnt mote dttr En þan oðoll en mæiri ero en ꝼaðer hans ſtoð till þa lyſi hann aꝼ ꝼaður bꝛoðꝛom ſínum ꝼimta lut minna en uærð ero En æígi ſkall hann ꝼyr lyſa aꝼ ꝼaður bꝛðꝛom ſínum en ꝼaður ꝼaðer hans er andaðꝛ nema ꝼaðer hans værði umaghe ſuna ſinna En eꝼ ꝼaðer miſſir ſunar ſíns eða dottoꝛ eða ſunar ſunar þa tækr hann arꝼ æꝼtir þau eꝼ þau æígu æigi ſkilgeten boꝛn æꝼtir oc þo tækr barn arꝼ æꝼtir ꝼaður ſínn oc aðra men at þæt ſe geteð oc æígí ꝼt eꝼ þæt kmr liꝼí i líos  uerðꝛ ſkírt Slikt ꝼe ſem moðer læggr til barna ſínna oc andaƶ þan barnlauſ þa ærꝼír hon þæt alt æꝼtír þau En eꝼ moder er andað þa æígu boꝛn hennar ſkilgeten at taka þæt ꝼe ꝼyr en ꝼaðer En eꝼ dotter er leghen i ꝼaður garðe eða bꝛoðo þa a hon huatke at taka arꝼ æꝼtir ꝼaður ſín eða moðoꝛ nema haꝼe ſlíka miſkun ſem ꝼaðer uill goꝛt haꝼa eða bꝛoðer eꝼ æígí er ꝼaðer till Nu er æigi ſun till arꝼs en till er ſunar ſun ſua till komen ſem ꝼyr uar ſkilt oc ſu dotter ſem æígí er leghen þa take ſu er i ꝼaður garðe uar legen eða bꝛoðoꝛ halꝼu minna en huart hinna En eꝼ ængi er hínna til er aðꝛ ero talder þa tækr hon þæn arꝼ allan ſem mall hennar uære u ſpællat ueruetna þær ſem ꝼelagh er híuna a millum þa ſkal giꝼting dtra oc hæíman ꝼylgia græiðaƶ aꝼ bæggía þæirꝛa ꝼe æꝼtir þui ſem ꝼelagh þæirꝛa uar goꝛt En eꝼ æígí er ꝼelagh híuna a míllum þa ſkall æꝼtir ꝼear magne huart læggia till barna ſínna Eígi a ꝼaðer eða moðer at kuanga sun ſín eða giꝼta dottoꝛ ſína með mæra ꝼe hæíman en ſlikt kome a lut þæirꝛa er æꝼtir ero eꝼ þa være ærꝼdend ne skípti nema þæír loꝼe en neſter ero arꝼe En eꝼ mæira geꝼr þa iaꝼnaƶ en arꝼr tmeƶ æ meðan uínƶ arꝼr Nu eꝼ arꝼer uínƶ æígí þa læggi aꝼtr till iaꝼnaðꝛ huer er mæira haꝼðe er logh uatta Sua er oc staðꝼæſt um alt landet at þegar maðꝛ ꝼeſtir ser kono at guðs lagum oc ſamþykt bæggia þæirꝛa þa ero þau boꝛn er han a með þæirꝛi kono oll loghlegha till arꝼar komenn huart ſem þau ero geten ꝼirir ꝼæſtíng eða æꝼtír Sv er annur ærꝼ vm er tækr ætlæiðing ſa er með laghum er till arꝼs læíddꝛ oc ſunar ſun ſkílgeten þo at ꝼader hans ſe ꝼrillu ſun oc ſunar dotter ſkilgeten eꝼ ꝼaðer hennar er ſkilgeten oc dottoꝛ ſun ſkilgeten eꝼ moder hans er ſkilgeten ſin ꝼioꝛðong huert þæirꝛa bæðe í lande oc lauſum yri En þo at ſunar dotter ſe æín en þæír almager þa tækr hon ꝼullan lut uíð þa Nu þo at æin þæirꝛa ſe oc þau almoꝛgh þa tækr han oc ꝼullan lutt þo at ꝼlæiri ſe i annare ætkuíſlínní n eꝼ æít er þeſſara till þa tækr þæn þat arꝼ allan Nu er ækkí þeſſara till ſem nu ero talder þa tækr dottoꝛ dotter ſkilgeten eꝼ moðer hennar er ſkilgeten vm Sv er hin þꝛðía ærꝼð er bꝛoðer uerðꝛ bꝛoðoꝛ arꝼe oc ero þæir ſamꝼæðra oc ſkilgetner En eꝼ bꝛoðoꝛ miſſir þa tækr ſyſtír ſamꝼædra oc ſkilgeten Nu er hon æigi till þa tækr moðer ſkíl ꝼengen æꝼtir barn ſít En eꝼ hon er æigí till þa tækr ꝼrillu ſunar dotter ſkilgeten oc ꝼrillu dottoꝛ ſun ſkilgeten En eꝼ þau ero æígí tíl þa tækr ꝼrillu dottoꝛ dotter ſkilgeten Nu er hon æigi til þa tækr moðoꝛ ꝼaðer oc ꝼaður moðer ſkilꝼengen En eꝼ huatke er þæirꝛa till þa tækr moðoꝛ moðor ſkilꝼengen vm Sv er hín ííí ærꝼð er tækr ꝼaður bꝛoðer ſkilgeten ſamꝼæðꝛa eꝼ ꝼaðer hans er ſkilgeten oc bꝛoðoꝛ ſun ſkilgeten ſamꝼæðꝛa eꝼ ꝼaðer hans er ſkilgeten oc bꝛoðer ſammddꝛ ſkilgeten eꝼ moder hans er ſkilgeten ſin þꝛiðiung huert þæirꝛa eꝼ aller ero till Skall oc ſa ꝼyrri arꝼ taka er ſkilgeten ꝼaður a eða ſkilgetna moðoꝛ huart ſem hældꝛ læiðír hann till þæſſ arꝼs ꝼaðer eða moðer þa hín neſtr iamſkyldꝛ þo at ꝼaðer hans ſe ꝼrillu ſun en moðer ꝼrillu dotter En eꝼ ꝼaður bꝛoðer er æin en bꝛoðoꝛ ſynír ꝼlæírí þa ſkal han taka iaꝼnt uið þa Nu eꝼ bꝛoðoꝛ ſun er æin en ꝼaður bꝛðꝛ ꝼlæirí þa tækr han íaꝼnt uíð þa Sama mall a bꝛoðer ſammddꝛ oc ſua ſkall huaruetna upp heðan aꝼ at íammykít tækr æin i ſina kuíſl þo at almarger ſe i aðꝛa kuíſl till ſins lutar En eꝼ æin er till aꝼ þeſſom allum þa tækr ſa þæn arꝼ allan æín ſaman Nu ero þæír æigi till en ꝼyr ero talder þa tækr ꝼaður ſyſtir ſkilgeten ſamꝼæðꝛa oc bꝛoðoꝛ dotter ſkílgeten komen aꝼ ſamꝼæddum bꝛðꝛom oc ſyſtir ſammd ſkilgeten með ꝼyrra ſkiloꝛðe En hueruetna þær ſem oðals ioꝛð er í ſkíptí þa haꝼe þæt odall er til er komeð en hínír lauſan yri vm Sv er hín ꝼímta ærꝼð er tækr moðoꝛ bꝛoðer ſkilgeten ſamꝼæðꝛa oc ſyſtur ſun ſkilgeten ſamꝼædꝛa En eꝼ þæiꝛ ero æígí till þa tækr moðoꝛ ſyſtír ſkilgeten ſamꝼæðꝛa oc ſyſtur dotter ſkilgeten aꝼ ſamꝼæddum ſyſtrum komen Sv er hín vi ærꝼð vm er takaƶ bꝛðꝛa ſynír arꝼ æꝼtír ſkilgetner eꝼ ꝼæðr þæirꝛa ero ſkílgetner oc ſamꝼædde þa þæír neſt þo at ꝼæðꝛ þæirꝛa ſe ꝼrillu ſynír En þæír ero æigi till þa taka bꝛðꝛa dttr ſkilgetnar með ſama ſkiloꝛðe Nu ero þau æígí till þa taka ſyƶkína ſynír ſkílgetner aꝼ ſamꝼæddum ſyƶkinum komen En eꝼ þæír ero æígí til þa taka ſyƶkína dttr ſkilgetnar Nu ero þæír æígi till þa taka ſyſtra ſynir ſkilgetner aꝼ ſamꝼæddum ſyſtrum komen En eꝼ þæír ero æígí þa taka ſyſtra dttr ſkilgetnar Nu er ængi þeſſara till þa tækr ꝼrillu ſun æin eða ꝼlæírí eꝼ till ero oc æígi i hoꝛdom getner ne ꝼrendſemes ſpællum eða ſíꝼía ſpællum uermæír en loꝼat er at lagum vm Sv er hín ví ærꝼð er tækr ꝼaður bꝛoðer ſkilgetem ſamddꝛ oc bꝛodoꝛ ſun ſkilgeten aꝼ ſammddom bꝛðꝛom komen Nu ero þæiꝛ æigi till þa tækr ꝼaður ſyſtír ſkilgeten ſammd oc bꝛoðoꝛ dotter skilgeten aꝼ ſamddom bꝛðꝛom komnar vm Sv er hin víí ærꝼð er moðoꝛ bꝛoðer ſkilgeten tækr aꝼ ſamdꝛe ſyſtur komen Nu er han æigi till þa tækr moðoꝛ ſyſtír ſkilgeten ſamd oc ſyſtur dotter ſkilgeten aꝼ ſamdꝛe ſyſtur komen oc uerðꝛ huoꝛ annarar arꝼe oc sua ſkall hueruetna þær ſem í e.ða ꝼlæírí ſtanda till æíns arꝼs eꝼ engi er ſa till er aðꝛ var næꝼndꝛ vm Sv er hín íx ærꝼð er maðr tækr arꝼ æꝼtir bꝛðꝛomgs barn ſit aꝼ ſamꝼddom komner nema manne ſkyldare ꝼínniƶ þui at í þeſſare ærꝼð nemr hín nanare þær neſt tækr maðꝛ arꝼ iam ſkylt aꝼ ſamꝼæddum ſyƶkinum komner oc take ꝼyr i kallæg en j kuenlæg En eꝼ þæír ero æigi till þa tækr maðꝛ arꝼ æꝼtir ſyſtrungs barn ſit vm Sv er hín x ærꝼð er taka þæir men er æꝼtir ero bꝛðꝛa boꝛn ſkilgetner oc komner aꝼ ſamꝼæddum Nu ero þæir æígi tíl þa taka þæír er æꝼtir ero ſyƶkina boꝛn ſkilgeten En eꝼ þæír ero æígí til þa taka þæiꝛ menn er æꝼtir ero ſyſtra boꝛn ſkilgetner þꝛiðia manne at ꝼrenƶeme oc take æ ꝼyr íamſkylt kalmaðr en kona Sv er hín ælliꝼta vm ærꝼð er takaƶ bꝛðꝛa ſyinir arꝼ æꝼtir ſkilgetner eꝼ ꝼæðꝛ þæirꝛa ero ſammdder þa hínír neſt þo at ꝼæðꝛ þæirꝛa ſe ꝼrillu ſynír En eꝼ þæír ero æigi till þa ero taka bꝛðꝛa dttr ſkílgetnar með ſama ſkiloꝛðe Nu ero þær æigi till þa taka ſyƶkina ſynir ſkilgetner aꝼ ſamddom ſyƶkinum komner þæim neſt ſyſtrakina dttr ſkilgetnar En eꝼ þær ero æígí till þa taka ſyſtra dttr ſkilgetnar aꝼ ſammdom ſyſtrum komnar vm Sv er hín xí ærꝼð er maðꝛ tækr arꝼ æꝼtir bꝛdꝛongs barn ſit aꝼ ſamdom komner nema mane ſkyldare ꝼinniƶ þui at her nemr hín nanare þær neſt tækr iamſkyldꝛ aꝼ ſamddom ſyƶkínumkínum komen þær neſt tækr maðr arꝼ æꝼtír ſyſtrungs barn ſít aꝼ ſammddom komen þa taka þæiꝛ menn er æꝼtír ero bꝛðꝛa boꝛn ſkilgeten aꝼ ſamddom komner þær neſt þæir er æꝼtir ero ſyƶkína boꝛn ſkilgeten aꝼ ſammddom ſyſtrum komner ꝼyrri í kallæg en kuen læg þui neſt þæír er æꝼtír ero ſyſtra boꝛn ſkílgeten aꝼ sammdom ſyſtrum komner oc ſkilgetner þꝛimennengar at ꝼrenƶſeme oc take æ ꝼyr karlmaðꝛ en kona vm Sv er hín xíí ærꝼð er tæk ꝼrillu dotter Nu er hon æigi till þa tækr bꝛoðer ſamꝼæðra ꝼrillu ſun En eꝼ han er æigi till þa tækr ſyſtír ſam ꝼædd ꝼrillu dotter Nu er hon æigi til þa tækr iamꝼram ꝼaður bꝛoðer ſam ꝼæðꝛa oc bꝛoðoꝛ ſun ſamꝼæðꝛa oc bꝛoðer ſamddꝛ ꝼrillu ſynir þæír æígu aller æín arꝼ at taka oc verðꝛ huer þeirꝛa annars arꝼe Nu ero þæír æígí till þa taka konoꝛ íamſkyldar En eꝼ þær ero æígí tíll þa taka bꝛðꝛongar ꝼyrri kalmen en konoꝛ En eꝼ þeſſa miſſir uið alra þa take þæír en ero ꝼioꝛða manne a ꝼrenƶe nema nanare ꝼínniƶ ſkilgetner ꝼyrri aꝼ ſamꝼæddum en ſamddom oc ſua ſem ꝼyr græinír i ærꝼða tale ꝼyr en undir konong gange vm v ma maðꝛ bta rað ſunaꝛ ſins oc læiða han i ætt eꝼ han uíll eꝼ ſa iattar er arꝼe er neſtr Nu eꝼ han a ſunu ſkilgetna þa ma huer ſa iatta ꝼírir ſik er ꝼultiða er en ækkí ꝼirir þa er valner ero eða í umægð tækr ætlæidingr þa æígi mæira aꝼ arꝼe en ſa ſtoð till er arꝼe íattaðe Sa ſkall oðli iatta er oðall a með þæim Nu ſkal ſa er man ætlæídír oc ſa er iattar arꝼe eða odlí oc ſa er ætlæiddꝛ er ganga aller ſaman ꝼirir kírkíu dyr oc halda aller a æinní bok þa ſkall ſa mæla ſua er ætlæíðir Ek ætlæidir man þenna till ꝼear þæſſ er ek geꝼ honom til gialƶ oc til giaꝼar till ſæſſ oc till ſætes oc till alƶ þæs rettar ſem loghbok uattar oc ætlæiðiíngr a at haꝼa at laghum Sua ſkall oc kono ætlæiða ſem kalman Nu ma læiða bꝛoðor bꝛoðoꝛ í ætt oc ꝼaður bꝛoðer brodoꝛ ſun Sua megho oc ꝼlæírí men man i ætlæiða ſem nu er talat oc ſua kona ſem karlmaðꝛ eꝼ ſa iattar eꝼ arꝼe er neſtr Nu ſkall hann þæt ꝼe alt haꝼa er hann er till læiddꝛ meðan þæir líꝼa er ætlæiddu han alt till þæſ er arꝼ ber undir han Siðan ber arꝼr honom uitní um aldꝛ  um æꝼe Lyſa ſkall maðꝛ ætlæiðíng ſínni a hueríum xx uætrum till þæſſ er han tækr arꝼ En huer ſem aðꝛuuís er ætlæíddꝛ en nu er mælt þa er ſem ugoꝛt ſe eꝼ Sva er mælt eꝼ madꝛ uerðꝛ ꝼirir þæirꝛi uillu at han uegr man till arꝼs þa hæꝼír han ꝼirir ueghet þæím arꝼe En arꝼr ſa ꝼare at ærꝼðum rettom ſua ſem ſa maðꝛ uære æigi till er man va till arꝼs vm N eꝼ men ꝼalla j oꝛoſto oc kmr ængi a bꝛott eða dꝛukna aller eða ínní bꝛenna ꝼare arꝼr ſa ſem þæir hæꝼðí aller i ſenn lateð líꝼ ſit nema annan uæg proꝼueƶ ſiðan með loghleghom uítnum vm veruetna ſem maðr andaƶ oc er æígí ærꝼíngi naen till at kalla þa ſkal arꝼer ſtanda uírðꝛ j þæſſ hæimili er maðꝛ er daenn at með ꝼullum varðƶlum um xí manoðe En eꝼ æigi kmr ærꝼíngí till ínnan xíí manoða þa take konong þæn arꝼ oc uarðuæíti uirðan eꝼ æigi kmr loglegr ærꝼíngí innan v uættra En utlenƶſkra manna ærꝼðír líggí ſem aðꝛ er ſkilt um þæt er æín dagr oc xí manoðer aðꝛ konongr take huerſu Et er nu þui neſt at engi ma geꝼa arꝼ undan aðꝛum nema loghgiaꝼer Vela kaup ſkall at uettoge haꝼa Engi ſkall aðꝛ arꝼſuík gera Nu er maðꝛ dauðꝛ Arꝼe ſkall i anduæghí ſætiaƶ gere han skulda monnom ſtæꝼnu at þæm kome aller þær at ſeaund oc haꝼe huer ſina skuld ſlika ſem uitni ber till Nu er æighí ꝼe till ſua mikít þa ſkulu aller þærnaƶ ſua ſem tala rennr till ſa ſkal mæíra þærnaƶ er mæíra atte ꝼe En ſa er æígí kmr till at ſiaund ſke hann ſít með vattom eꝼ ꝼe er till oc ſtæꝼni ærꝼingia till uatta ſagu En þæír ſem ꝼirir navðƶynia ſaker koma æigi at ſiaund oc eꝼ ꝼe er æígí mæira en hínír haꝼa adꝛ tækit er ꝼyrri komo þa gialde þæír aꝼtr er ꝼyrri toko · oc miſſi aller ſem tala rennr till oc eꝼ ærꝼíngí bauð loglegha till þa er han viðꝛ ſkildꝛ vm N eꝼ þær er umaga yrir i garðe oc male kono þa er væll eꝼ þæím uinƶ baðom ꝼe till En eꝼ þæim uinƶ æigi þa ſkal hon þærnaƶ gagn gíalƶ oc giaꝼar En eꝼ æigi enðdeƶ i alla ſtaðe ꝼe þa ſkall ſa meſt þærnaƶ er meſt atte ꝼe at honom ſua kona hans ſem aðꝛer ſkuldu nautar talu ſkall haꝼa til þæſſ nema maðꝛ ætte væð i æínum hueríum grípp þa a han þæn ꝼyrſt at haꝼa hældꝛ ſkall kona þærnaƶ til giaꝼar ſínnar en þæír menn er ꝼyrri atto ꝼe at honom en han ꝼenge hennar þui at ængi ſkall ſer kono kaupa með annars ꝼe Nu ſkall hon haꝼa hæíman ꝼylghiu ſína en umaghe ſítt ꝼe Nu er æigi ꝼe ſua mikít þa miſſi ſua huartuæggia ſem ꝼear mæghín er till Engi maðr a ſkuldír at gialda þær ſem hann tækr ækki ꝼe huatke ſun ne annar maðꝛ Nu æígu híun ꝼelagh ſaman oc dyr annat huart þæirꝛa þa ſkall ſua ſkuldum gægna ſem ꝼelag þæirꝛa uar Sva ſkall karlum her ſkipta oc kærlíngum ſem aðꝛum ſkuldum en barnum þæirꝛa oc ꝼe ſkall ſa uoꝛð uæíta er arꝼe þæirꝛa er neſtr huart ſem hældꝛ uærðꝛ halƶ maðꝛ karl maðꝛ eða kona þa ſkall í uírðan yrí ſætiaƶ ꝼra æigi ꝼe umagha oꝛ ꝼylki nema han ꝼae uardƶlu man þæn er þær æigi iarðer a þær ſe ꝼe goldet ſem hann tok eꝼ umage er retnæmr Nu uírðíƶ þær ꝼe ſua at þær er inſtoðu yrir ꝼullr íí ork ꝼirir umagha huærn væll er eꝼ ꝼe er mæíra þa ſkall hann þæt ꝼe taka Skall þæt huatke uaxa ne þuærra gialde ſlikt ſem hann tok En eꝼ umage a ſua miklar iarðer oc lauſa ꝼe at ꝼrendom hans ſyniƶ han uarlegha halden aꝼ ꝼoꝛlags yri þæím ſem aðꝛ ſkílr þa ſkall ætla honom klæða værð oc uæll at halda han oc þæim ꝼír ſtarꝼ ſit ſem ꝼear hald hans hæꝼír ſua at han ſe uæl halden aꝼ  a þa umaghe allan auoxt a ꝼe ſinu En ꝼrendꝛ hyggi at a huerium xí manoðom huerſu með er ꝼaret oc ꝼae aðꝛum eꝼ ſa dugír æígí með ꝼullum uoꝛðƶlum at ſa læggí i mote er uíð tækr Nu eꝼ æígí uinƶ inſtoðu yrir þa ſkall umaghe nyta halꝼrre mækr a xíí manoðom hueríum þær till er han er xí vætra gamall þa ſkall han uera matlauna maðr ſiðan vmage ſkal nyta halꝼrar mærkr iarðar læíghu Nu ſkal ſu uírðíng ſtanda iarðar læígu en ꝼyrſta áár er uírð huart ſem væx eða þuær ꝼear haldƶ maðꝛ ſkall æigi ſælía aðrum ꝼe at halda En eꝼ han ſæll aðꝛu ꝼe at halda þa a umage koſt at ganga a hendꝛ huarom ſem hann uill at h hæimta ſit En eꝼ umage a halꝼrar mærkr boll þa er þæt inſtoðu yrir En eꝼ maðꝛ ſælr vmagha yri lauſan nemæ hæimt ſe oꝛ hende honom a dome þa ſkall hann ſætía ſit ꝼe ꝼirir þui at ſkuld er æígí loken nema uattar uítí n eꝼ hann dylr þa uerdꝛ han at gialda aðra Nu er bonde daudꝛ en kona líꝼir æꝼtir oc er ꝼe æígí mæíra en hon a at haꝼa þa ſkall hon uæita uoꝛð barnum ſinum ꝼe lauſum En eꝼ hon a annur boꝛn þa huerꝼí þau till ꝼaður ꝼrenda ſinna v ſker þꝛot bonda vm i heraðe þa ſkall ſkipta umagum hans æꝼtir þui ſem ꝼelagh þæirꝛa uar laght Skall moðer ꝼra umagha ſína a hendꝛ ꝼrendom þæim ſem arꝼe ero neſter eꝼ þæír æighu ꝼoꝛlax ri till ꝼirir umagha huern ííí ork sylfrs þæt er ꝼoꝛlags yrir Nu eꝼ aꝼ ganga ííí ork aꝼ þuí ꝼe þa ſkall ſa taka æín umagha taka ſua margha ſem hann hæꝼír ꝼoꝛlags yri till en ꝼare umꝼram þæir er aꝼ ganga þæim a hendꝛ en þa ero arꝼe neſter eꝼ ſa a ꝼoꝛlax yri till n eꝼ ſa a æigi ꝼoꝛlags yrí till þa ſkulu umager ꝼara ꝼram j ætt till þæirꝛa er ꝼoꝛlags yri haꝼa Sua ſkall oc hínum ſkiꝼta ſem ꝼæðꝛ ꝼylghía Nu ꝼelr maðꝛ umagha i viſt þa ſkal þæt halda En eꝼ han uíſar honom oꝛ uiſt oc gengr han huſa a míllum þa ſkall han gialda vi aura sylfrs kononge oc uarðuæíta han ſem aðꝛ Sua ſkall oc huer gialda er ganga lætr ſín umagha huſa a millum ſem nu er talt þeghar han uæit uíſt at han er hans umaghe huerſu Aʀꝼ ſkall ſkia J þui ꝼylki ſem arꝼer er daen En eꝼ han læiðír j aðꝛu ꝼylki uatta en arꝼr er daen eða at kaupangrs manna laghum þa hæꝼír hann ꝼirir ſkoteð þui Alt þæt er í kaupangre er goꝛt ſkall alt at kaupangrs rette ſkia En alt þæt er at heraðƶ rette er goꝛt oc huar ꝼar þær a millu heraƶ manna oc bear manna þa ſkall þæt alt at heraƶ rette ſkía En v ſitr maðꝛ i arꝼe oc læggr dom ꝼirir en annar kallaƶ till komen þa ſkall ſa ſtæꝼna honom hæím ſtæꝼnu retta oc kræꝼia han arꝼs oc oꝛꝼarar Nu uill han æigí oꝛ ꝼara þa ſkall han ſtæꝼna honom þing ꝼirir ran oc J ſeto oc eꝼ þa ꝼulnaƶ hono uitní oc gogn till ſíns mals oc koma æigi uitní a mote þa æígu þíngmenn hinn arꝼ at dma Skall hín gíalda ví aura sylfrs kononge ꝼirir þæt er han haꝼðe laght dom ꝼirir arꝼ þæn er han atte ækki  Nu uill han æígí oꝛ ꝼara þa ſkall eſta þíngmenn liðs ſua at han ſe ꝼulliða at ꝼꝛa hann oꝛ arꝼe ſínum er huer ſæckr yri sylfrs uið konong en ſyniar ꝼarar Nu koma þæir þær þa uær han odde oc æggiu han er ſækkr x ork sylfrs við konong hín huer vi aurum sylfrs er ꝼoꝛſtaðu uæitir með honom Nu bæríaƶ þæír þa ꝼællr huær utlægr er ꝼirir ſtendꝛ arꝼe dmdom en hínír ꝼriðhælgír er till ſkía veruetna þær her ſem maðꝛ kallar æigi till arꝼs ꝼirir ꝼa ꝼrðes ſaker oc er han þo till komen þa haꝼe ſottan ínnan x vættra þæirꝛa ſem hann er ínnan landƶ oc oꝛ umægð eꝼ hann hæꝼir uít till eða ſkyld nauðƶyn banne Nu æígu menn arꝼe at ſkipta þa er uæll er þæír ꝼara till aller er lut æígu j þæím arꝼe  ſkípti þæím arꝼe Nu eꝼ ſumír uilía æígí til ꝼara þa ſkall ſtæꝼnu gera þæim at ſkípta þa eꝼ ſumír koma æígi till þa ſkall ſkipta ꝼirir uattom oc læggía luti á þa ſkall hann þæn lut haꝼa er þa lytr han Nu eꝼ hann kallar miſkípt oc kallar hín haꝼe lynt aꝼ þa ſkall han ſynía með lyrittar æiðí eꝼ v læikr a tuæim tunggum huart maðꝛ er arꝼgengr eða æígí ſtæꝼni þæim till þings er honom ſtendꝛ ꝼirir arꝼe þa ſkall han ſæghia uattom ſinum at han ſtæmꝼdí honom þing Nu ſkulu þæt aðꝛer uattar bera ver uarom þær ſem moðer hans uar ꝼæſt loghlegha J þæim ſtað oc anæꝼni ſtað þa æigu þíngmenn honom arꝼ at dma En hueruetna þær ſem maðꝛ uíll ſik till arꝼs læiðꝼra næꝼni læiði vatta ſína till oc ſtæꝼní þæím aðꝛum till er þæim arꝼe er neſtr En eꝼ han ſtæꝼnír þæím æigi till þa er hans uattom ꝼirir ſkoteð Þær ſkal um arꝼ dma ſem daen uar eðꝛ oðals íarðer líggía eða bu híns dauða . Engi maðꝛ ſkall ꝼe ꝼyrrí ſkipta eða arꝼe nema þæſſ ſe lyꝼi till er aðꝛ eꝼ menn ſea at með ſpælluvm ꝼær En eꝼ maðꝛ hæꝼir uítt ſit till  ma buí ſinu raða oc kaupum  er heſt ꝼr oc oll ꝼr þa ſkall han sialꝼr ꝼe ſínu raða ma þui ængi ſkipta En þo at ſkíptí nokoꝛer þa ma þæt þo æigi haldaƶ eꝼ v ſkipta menn umaghum ſin a millu ꝼe lauſum huergi ſem þæír ſkípta oc luta ſiðan þa ſkall þæt ſkipti haldaƶ þæirꝛa a millum ſiðan þæir ſkulu arꝼum ꝼylgía eꝼ ſa er umage er ꝼe a vm v ſkal þær giaꝼer tælía er haldaƶ ſkulu þær giaꝼer ſkulu haldaƶ er konong geꝼr oſſ eða uer honom huer maðꝛ ma oc geꝼa ꝼioꝛðongs gíoꝼ aꝼ þuí ꝼe er hinn hæꝼír aꝼlaƶ bæde i lande oc lauſum yri huerium ſem han uill barnum ſinu ſkilgetnom ſem aðꝛum monnom æínu eꝼ þæt uill han En tiundar gioꝼ aꝼ þui ꝼe er hann hæꝼír at ærꝼðum tækít bæde í lande  lauſum yrí þo at hann ſpyrí ækki ærꝼingia at huart ſem hann er hæill eða ſíukr En þæt ſkall ꝼyrſt lukaƶ aꝼ tiundar gíoꝼ oc ꝼioꝛðongs gíoꝼ eꝼ maðꝛ geꝼr guðí ꝼirir ſoll ſínni huerium manne ſem han geꝼr loghgioꝼ ſína En ꝼ maðꝛ kmr j umagha ſkipti þa er han oꝛ umægð er hann er xx vættra gamall oc a at ꝼa huerium ꝼear hald ſit er han uill eꝼ hann kan æígí ſíalꝼr ꝼirir at ſea oc oll annur ꝼoꝛræðe En eꝼ kalmaðꝛ kuangaƶ eða kona giꝼtiƶ uttan ꝼrenda raað þa haꝼe ꝼirir goꝛt landƶſkyldum oc auæxti ꝼear ſins uið ærꝼíngía Nu kmr ſa vmaghe a hendꝛ manne er hann a æigi at uarðuæíta þæím ſkall hann hæim ſtæꝼna er uarðuæíta a  ſua skulu uattar hans mæla her er ſa umage er þu ſkalt uarðuæita en æigi ſa er híngat ꝼrðe þa ſkal ꝼela honom a hendꝛ abyrgð þæſſ umagha Nu kom umaghe a hendꝛ þæim manne gere huart ſem han uill late ꝼara aꝼtr a hæll ællígr till þíngs mete þíngmen huert ꝼara ſkall En eꝼ a hæll ꝼrer þa ſkall han ꝼara at natſtaðum þæim er þínnug ꝼoꝛ hann  ſæckr yri sylfrs uið konong huer er æígí tækr uið En ſa er æígí uill uíð taka bte æꝼtir dome ꝼullar btr oc ſua þægn eꝼ han dyr aꝼ bíarglyſí Nu æigu menn umagum at ſkipta oc uill annar ſkipta en annaꝛ æígí þa ſkall hann ſtæꝼna honom till umagha ſkíptis Nu eꝼ han kmr þær þa er væll n eꝼ hann kmr æígi þa læídi han ꝼram uatta ſina at han ſtæmꝼndí hono þinnugh skíptí þa ſiðan ualenkunnir menn oc lutí þæím umaghum haꝼe han ſin lut a bꝛott oc abyrgi hínu ſín lut er æigi kom þær vm ꝼ maðꝛ ꝼrer ꝼram þæn vmagha er hann er ſkyldꝛ till ꝼirir lagha ſaker þo at annar ſe ærꝼingí oc ber ſiðan arꝼ eða rettar ꝼar undír þæn er umage uar eda með huerium hætte ſem honom aꝼlaƶ ꝼe oc eꝼ ſa a ꝼe æꝼtir er ꝼram uar ꝼrðꝛ þa er hann andaƶ þa ſkall ſa eða þæſſ ærꝼingí er hann ꝼrðe ꝼram taka auaxta taka auaxta lauſt ſlikt ſem hann lagðe ꝼirir han en ærꝼingi þæt ſem auk er Nu uæítír maðꝛ manne ꝼirir guðs ſaker þæím er han er æigi skyldꝛ ꝼírir lagha ſaker ꝼram at ꝼra þa ſkall guð anbuna honom en koma æigí ꝼe ꝼirir huatke uíð han ne uið hans ærꝼíngía æt er allum her monnom kunnikt um þæn mikla koſnað er menn haꝼa mæír i vanda haꝼt um bꝛullaupa gerdir j þuiſa lande en marghu aðꝛum ſua ſem marger haꝼa raun aꝼ með miklum oc ſtoꝛom ſkuldum oc aꝼ þui gerom ver allum goðom monnom kunnikt at ſua er tækít um alt landet at ængi ſkall bꝛullaup ſit lengr gera en um í dagha n ſa er lengr uæíttir þa er hann ſæckr iij aurum sylfrs uið konong er væítir En huer annara yri sylfrs er lengr þíggr en nu er mælt ʀꝼi þeſſe er her men gera þa ſyniƶ os ſem þau ſe mæir goꝛ till oꝼſa oc ꝼra ſagnar en till ſalobotar uið þæn er ꝼram er ꝼaren oc þui gerom ver allum monnom kunníkt at þui bætr þikkír os er mæírí almoſa er goꝛ ꝼirir ſalom manna En þæt ꝼirir bioðom mer at nokoꝛar dꝛykkíur ſe þær meðan ærꝼi er goꝛt n ſa er aðruuis gerer en nu er mælt þa er ſækr íí aurum sylfrs uið konong en huer ſa er þiggr yri sylfrs uið konong haꝼa þeſſoꝛ ærꝼi ueret goꝛt með miklum koſtnaðe optlegha oc vuiðꝛkmelegha þui at ꝼeet er yðƶ með engare nytſemd oc ſkuldir uloknar þæſſ er ꝼeet atte oc optlega ſtoꝛ uandꝛæðe oc oc mandꝛapp aꝼ uoꝛdet þær ꝼirir ſaker oꝼmikillar dꝛykkiu er V eða ꝼlæiri oðolum ſín a millum eða konoꝛ þær er oðolum ſkulu ꝼylghia þæt er dotter oc ſunar dotter ꝼaður ſyſtur oc bꝛoðoꝛ dotter þa ſkal í þa kuíſl oðoll huerꝼa ſem loten ero bæðe at boðom oc at abuð bíoða þuí at æíns j aðꝛa kuíſl at þa ſke þꝛott eða alðauða arꝼar værðí En æígí ſkílíaƶ oðoll með þæím ꝼyr en huar ma æígha dottoꝛ annars En eꝼ bæðe ero iam ſkyld til oðals karlmaðr oc kona þa ſkall ſua ſkípta oðolum þæirꝛa a millum ſem arꝼe Nu ero bꝛdꝛ í eda ꝼlæírí oc andaƶ annar huar þæirꝛa ꝼyr en ꝼaðer þæirꝛa oc liꝼir æꝼtir ſun eða dotter þa ſkall þæt þæirꝛa er till er þæn lut lyſa oðals at ꝼimtugs ꝼalle undan ꝼaður bꝛðꝛom ſinum ſem ꝼaðer hans ſtoð till at taka æꝼtír ꝼaður ſín n æigi ma han ꝼyr lyſa en ꝼaður ꝼaðer hans er andaðꝛ her v ſkulu þær iarðer tælia ſem oðolum ſkulu Su er æínn er uattar i rettar botom vars herra agnus konongs híns koꝛonaða er hann gaꝼ i rettar btr allum noꝛegs monnom at eꝼ íoꝛð líggr undír ſama ætlæg lx tighi vætr eða bætr þa uærðꝛ þæím er hæꝼir ſu ioꝛð at oðli ſua at þa ioꝛð ma ængi undan honom bꝛigða Su er annur er maðr þíggr aꝼ kononge nema hann haꝼe með adꝛu ſkiloꝛðe geꝼet Su er hin þꝛidía en íí langꝼæðꝛ haꝼa at oc komet undír hin ꝼioꝛða ſamꝼlyt Su er hín ꝼíoꝛða er menn ſkípta oðals ioꝛðum ſín a millum en æigi oðolum annara manna oc værðꝛ þæt huers oðall er at þui ſkipti ꝼær her v uilia menn oðolum ſinum ſkipta ſin a millum æꝼtír þuí ſem loten ero oc ſkipta oðals ſkíptí oc ero þæír aller a æít ſatter ſkipti þæír ſem uilía oc læggí luti a oc haꝼe þær huer er lytr oc lyſi þui a þíngí huat huer hæꝼír lotttet oc eꝼ þæiꝛ iatta þuí aller þa ma þæt ſkípti æigi ríuꝼa Nu uilia menn oðalum ſinum ſkípta oc haꝼa uið heraƶ men ſína ſkall ſa er ſkípta uill ſtæꝼna þæím allum till íarðar er mote æighu sua longu ꝼirir at um lið meghe ſyſla at vuinumní ioꝛðu oc u ſaenne Sa ſkall raða er strſtom uill ſkípta eð ſkapte ma ſkípta ioꝛðu innan garðƶ nema alburdꝛ þikki bættri uera En með augna ſkote uttan garðƶ arkſtæína ſkall þær uiðꝛ ſætía ſem menn værða a ſatter oc læggía í hía íí ſtæína oc ero þæír kallaðer lyrittar Nu eꝼ æin huer uil æigi till ſkiptis koma ſa er ſtæꝼnt uar þa ſkal þo ſkipta ſem nu er talað vitni ſkal ſa lata bera at han hæꝼír ſtæꝼnt honom þíngat till iarðar ſkíptis uið ſik Luti ſkall ſa lata bera ſua marga ſem þæír æígu  ioꝛðu till Sea ſkulu ſkilrikír men mark þæirꝛa luta oc uíta huat huer þæirꝛa lytr j huſum eða i ioꝛðu ðꝛer men ſkulu luti þæirꝛa bera en ſialꝼr uilía æígí a þíng ſkulu þæiꝛ þa ꝼara oc lyſa odals ſkíptí ſínu þa haꝼa þæír at laghum oðolum ſinum ſkipt Nu eꝼ ſa maðr er æigi ínnan lanƶ er oðal a með þæim þa ſkall han gera honom xij manoða ſtæꝼnu aꝼtr til iarðar ſkiptis uið ſik Nu eꝼ han kmr æigi aꝼtr at þæirꝛi ſtæꝼnu þa ſkall ſtæꝼna ærꝼíngia hans tíll ſkiptis uid ſik  ſkiptí ſem han uære ſialꝼr i hía Nu uill hann æígi till ſkíptís koma þa ſkall han ſtæꝼna honom með vatta í til haꝼuð bles oc níote þær uatta ſinna at hann stæꝼmdi honom till íarðar ſkiptis Sa ſkall ſkíptí raða er ſtrſtom uíll ſkípta skipta beom hæilum i ſundꝛ eða halꝼum nema þæím þíkki annat ſannare Nu ſkulu ualenkunnír menn ſkipta oc luta a þíngí Sidan mærki huer ſin lut ſíalꝼr n valenkunnir men kaſte i lut þꝛíotƶ v mærktum oc lyſi þæír þegar huat huer lytr þæt ſkípti ſkal ſtanda um aldꝛ oc æve Engi maðꝛ ſkall aðꝛum alburdar ſynia innan í vætra sa ſkal aꝼ lata en mæira hæꝼír en all ſægir oc læggí til hins er minna hæꝼír oc haꝼe þo þæn lut huar en laut her ꝼ maðr uil oðals ioꝛð ſina ſælia þa ſkall með þema hætte oðoll bioða eꝼ ꝼol værða ꝼara till þíngs þær innan ꝼylkís ſem íoꝛð líggr þa er ſyſlu maðꝛ er a þíngi oc tala ſua haat at aller hyri þæír ſem þær ero oc næꝼna æigu a naꝼn með þeſſom oꝛðom Eign þeſſe er oðal mit er oc ek værð nu at ſælia þa bíoð ek allum minum ꝼrendom þæim ſem till lauſnar ero ero komner gere ek ſtæꝼnu til lauſnar allum oðals monnom þæím ꝼyrſt ſem nanaſter ero oc æigu þo aller oðals men boð a at lyſa með ſlikum uerðaurum ſem vi ſkynſamer men meta oc gere ek ſtæꝼnu til aura lyktingar at ꝼulnaðe oc at gvla þings lagum rettom En ſu ſkal laga ſtæꝼna uera at þæír haꝼe lyſt íoꝛð þa ínnan ví manoða nauðſynía lauſt þeſſa boðs uatta ſkall hann æígí lengr albyrgiaƶ en x uætr En þeſſar ero nauðſyníar er maðꝛ er ꝼelaus oc lyſír han þuí a hinum v vætrum ínann lx uætra at han er ſyn at bꝛígðar manne oc hans oðall er eꝼ han kan ꝼe till at ꝼa þa a han at at ganga til oðals ſíns þo at ſa haꝼe lyſt er honom er neſtr at oðli Su er annur nauðƶyn eꝼ maðr er uttan landƶ oc ſua eꝼ konongr gerer man ærenda ſínna eða er han ſíukr eða ſaar oc ſua eꝼ maðr uiſſí æigí at íoꝛð uar boðen Nu eꝼ nokoꝛer men haꝼa lyſt undan þema monnom ſín oðoll þau er þæir æígu loghlegha at lyſa þa ſkulu þæir lyſa ínnan xij manoða þæirꝛa er þæír koma hæím i þæt ꝼylki er ſu ioꝛð liggr j  þæir værða uarer uið at íoꝛð uar boðen vm v eꝼ hín hæꝼir ꝼe til ꝼenget er oðals maðꝛ gerðe ſtæꝼnu til at lyſa en oðals maðꝛ uil æigi þa ſælía honom ſem hann gerðe ſtæꝼnu till þa ſkall han lyſa ioð ſina kauproꝼom yri x aura kaup huert En eꝼ hín troꝛtryguír er ſælia uill huer aura þa æígi er han uill ꝼirir ioꝛð ræiða þa ſueri hín er kaupa uill æíns æði at þæt hæꝼír han í ſínní ætlan at kaupa ser till oðals en æígí með arꝼſuikum undir annan at dꝛagha þui at ængi ſkall annars oðall at ꝼiand boðom haꝼa oc kaupi ſlikt ſem þa hæꝼir han værð till En han ſkall ſua dyrt kaupa ſem ví ſkynſamer menn meta bæðe ioꝛð oc hus  oll lunyndí þo at hín haꝼe dyrra kypt er æígí uar oðals maðr til Nu værðꝛ þeſſom mane ꝼalt odall er kypti þa ſkall en bíoða hínum er han kypti aꝼ eꝼ hans oðall uar oc hans ꝼrendom eꝼ þæirꝛa oðall uar vm v ſkulu uer kononge uarom ſin oðoll bíoða eꝼ vndír os ber þau ſem hann hæꝼír æigi geꝼet os þeghar oſ uerða ꝼol ſem konongr ſkall os bíoða þegar undír han ber os ſua ſkall bíoða allum ſínum oðals nautum ſem þæír ſkulu bioða honom þau er þæirꝛa oðoll ero  þꝛærra oðals nyti æꝼtír þuí ſem loghbok ſkyrir Sva ſkulu huerſu konoꝛ karlmonnom ioꝛð bioða þær er til oðala ero taldar ſem karlmen konom En ſyſtir ſkall ſyſtur íoꝛð bíoða eꝼ þær værða arꝼar oðala Oðals iarðer þær allar er konoꝛ ærꝼa æꝼtir boꝛn ſín eða konom er geꝼet í tíl gíoꝼ eða menn geꝼa i tiundar gíoꝼ eða eða aꝼlagha gengr undan monnom þær ſkall aldꝛí ꝼyrnſka a ꝼalla meðan ſkilrik ero uitní till þa ma oðals maðꝛ en boðe er neſtr bꝛigð hæꝼia oc ſkía til lauſnar þeghar han uíll ſem loghbok uattar her æt er þuí neſt at andſuoꝛ ualda oðals bꝛigðum Doms er huer maðꝛ uærðꝛ at haꝼa ꝼirir ſínní ioꝛðu En eꝼ maðꝛ uill oðal ſit bꝛigða þa ſkall han ꝼara till er garðe er um loket með vatta í oc ſæghí þæím ꝼirir íoꝛðu er han uíl íoꝛð unðan bꝛigða huar ſem hann híttír han han ſkall þæt goꝛt haꝼa ꝼirir nottena hælghu han ſkal ſtæꝼna honom till iarðar þæirꝛar tyſdaghen hín neſta æꝼtir paſcha uiku at lyða þær oðals uitnum ꝼirir dome oc taka þær uíð aurum ſlíkum ſem ioꝛð uirðíƶ till æꝼtir ſkynſamra manna metoꝛðe En eꝼ han ſuarar þui þær ſægír þu mer ꝼirir þæirꝛi ioꝛðu en leget hæꝼír undír os lang ꝼæðꝛum bætr en lx uættra han ma þuí oðꝛu ſuara þu ſægir mer ꝼirir þæirꝛi ioꝛðu en yðꝛ uar loghboden ꝼrendom bæðe oðals monnom oc oðals nautum trygð oc ſkytt undír mik oc mín ætlæg oc vær ek þeſſa íoꝛð lagum oc dome Nu koma þæír baðer till íarðar um uaret þa ſkall ſkíande dom ſætia ví men ſkilrika aꝼ ſinní hende oc bioðe ueríanda at sætia dom mote ser halꝼan oc næꝼna aðꝛa ví men J þæím dome ſkulu æígí vera ꝼrendꝛ ne maghar ꝼærmennengar eða nanare oc æigi uítní bera ꝼeandmen ne aꝼundar men En eꝼ annar har ſætr þæn i dom þa ſkall næꝼna hann oꝛ dome með í manna uítní oc ſætia í ſkilrikan man i ſtaðen Nu ſkal ſkiande læíða ꝼram uítní ſín þau ꝼyrſt er hann ſagðe honom ꝼirir ioꝛdu ꝼirir ioll oc ſtæꝼndi honom til iarðar tyſdagh hín neſta æꝼtir paſcha uíku till uítna oc aura uíðꝛ taku þær neſt læiði hann ꝼram oðals uítni ſín aroꝼa íí en þa uoꝛo tuítugír en ꝼaðer þæirꝛa var andaðír oc þær oðal boꝛner J þui ꝼylki oc þæt læiði at þæiꝛ bera oꝛð ꝼaður ſíns oc ænkis annaꝛs manƶ En þa ſkall hann  haꝼa aðꝛa íí en uítni þæirꝛa ſanne oc xv uættra uaro þa er ꝼæðꝛ þæirꝛa andaðoƶ Nu ꝼulnaƶ honom þeſſe uítní þa skal hann bíoða uerianda at læíða ꝼram ſin uítní oc uilia þær ætiaƶ anduítnum þa ſkal huarge ſuería lata Till logmanƶ ſkall þa ſtæꝼna oc ſkall ſa lata ſueria ſem logmanne ſyniƶ rettare haꝼa oc þær aura gialda at iamꝼulu ſem at dome æꝼtír þuí ſem ioꝛð uar meten En eꝼ logmanne ſyníƶ ſa rettare haꝼa er uarðe þa líggi íoꝛð ſem komen er til þæſſ er loglega er undan ſott nu kmr han æigi till iarðar er ſtæꝼnt uar þa ſkall ſkiande lata bera uítni ſín ſtæꝼnu uítní ſiðan oðals uítní þa ſkulu dmandꝛ dma honom ioꝛð en hínum aura ſlika ſem ví ſkynſamer menn oc ualenkunnír men meta oc ſyní aura oc haꝼe at lane þær til er hann hæimtir oc abyrgiƶ ſem ſítt ꝼe Nu eꝼ honom ꝼællr þeſſe bꝛígð ꝼirir æinnar huerai nauðſyniar ſaker eða vankunnenda er ví ſkynſamer menn meta þa bꝛigði þæirꝛi ioꝛðu ſua ſem nu er mælt þo at ſiðar ſe her v eꝼ han ſuarar þui at þeſſe ioꝛð hæꝼir leghet undir uarom ætlæg ꝼrenda þæirꝛa er odolum æígu at ꝼylgia lx uettra eða bætr oc vær ek þeſſa iorð lagum oc dome oc gere ek þer ſtæꝼnu tíll at lyða hæꝼðar uítnum mínum tyſdagh hín neſta æꝼtir paſcha uiku till þæirꝛar ſanni iarðar ſem þu ſægir mer ꝼirir þa ſkall ueriande lata bera hæꝼðar uitni ſin ꝼirir doms monnom oc ſkulu þæir men þettta uítní bera er þæt megho muna er þeſſe íoꝛð kom undír þæíra ætlæg En eꝼ þæír ero æigi till þa bere þæír er tuítugír uoꝛo er gaðer þæirꝛa andaðeƶ oc bere ſogu ꝼaður síns oc ænkís manƶ annars En eꝼ honom ꝼulnaƶ þeſſe uitní þa værðꝛ honom ſu ioꝛð at oðlí þo at hins oðall være ꝼyr En eꝼ uærianda ꝼulnaƶ æígi þeſſe uítni þa níote ſækíande oðalls uitna ſínna æꝼtir þuí ſem loghbok uattar vm N eꝼ han ſuarar þui at þeſſe ioꝛð uar loghboðen yðꝛ ꝼrendom trygð oc ſkyt undír mik oc min ætlæg oc ver ek þeſſa ioꝛð laghum oc dome oc gere ek þer ſtæꝼnu til iarðar þæirꝛar er þu ſægír mer ꝼirir tyſdaghen hin neſta æꝼtír paſcha uíku at lyða þær boðs uítnu mínum oc ſkytingar þa ſkall ueríande læiða ꝼram uítní ſín ꝼirir dome þau er sua bere at þær uarom uer ner at þeſſe ioꝛð uar boð logð  ſkyt undír þenna man oc hans ætlæg oc eꝼ honom ꝼulnaƶ þeſſe uítni þa uærðꝛ honom ſu íoꝛð at oðlí nema hín bere ꝼram nauðſyníar uítni ſín at han uar ꝼelaus þa er ioꝛð uar boðen oc þæt með at han lyſti a huerium x uættrum at han uar ſyn at bꝛigðar manne oc late þær ꝼylghía oðals uítní ſín eꝼ Slika ioꝛð ſkall huer maðꝛ aꝼtr ſælia ſem han tok En eꝼ bætri er ioꝛð þa ſtoðar honom þæt En eꝼ verri er þa bte æꝼtír þuí ſem ví ualenkunnír men meta vm v eꝼ maðꝛ uill íoꝛð ſína ſælía at ꝼoꝛſalu mala rettom til aꝼtr lauſnar en ſa er ꝼoꝛſalu male rettr at ſlikan yri ſkall maðꝛ taka ſem hann ræiðír Nu uil han lyſa íoꝛð ſína þa ſkall han haꝼa boðet honom ꝼe ſitt ꝼirir nottena hælghu oc æꝼtir míchíels meſſo oc gere alt i ſenn ſtæꝼní honom til íarðar tydaghen æꝼtir paſcha uíku oc till aura uíðꝛ taku nema hín uíli þegar uið aurum taka ſlikum ſem uattar uítu at han græiddi honom En eꝼ han dyl þæſſ þa halde ꝼram ſokn ſínní oc níote uatta ſínna huerſu han ſagðe honom ꝼirir íarðu oc huerſu han ſtæꝼndi honom till aura taku En eꝼ þæt bers at ꝼullu þa ſkall hann níota uatta þæirꝛa huerſu mikla aura han a i ioꝛðu þæirꝛi þa ſkall han ſlíka aura bíoða honom ſem vattar haꝼa boꝛet honom vítní till han ſklall græíða honom í ſlíku ꝼe ſem han hæꝼír till j gulli eða j bꝛendo ſylꝼri eða j gangs ſylꝼri kyr  koꝛn smʀ eða varn jamykit ſem han matte kaupa með þuí gullí eda bꝛendo ſylꝼrí er han kypti þa ioꝛð með oc vi ſkynſamer men meta at þettta ꝼe er æígí værra er þæt er ꝼirir ioꝛð uar græít En eꝼ han míſſír uatta þæirꝛa er j hía varo þa er han ꝼek ꝼe ꝼirir ioꝛð oc ſkíl þa a hueí míkit ꝼe þæt uar oc hæꝼír ſa æígí uítni till er ꝼirir græiddí þa ſanne ſa með æiði er gældꝛ at her er ꝼe iamykít oc iamgot ſem ꝼyr uar græít nema hín late ꝼram ij manna vítní at ꝼe uar mæira eða bætra En eꝼ ſkianda ꝼulnaƶ ſokn ſin þa væítí han uoꝛð ioꝛðu ſínní en hín aurum þuí at þa hæꝼír han lyſt aꝼtr ioꝛð ſina at ſkilum oc logmale retto Nu eꝼ hín uíl haꝼa ꝼe ſít er ioꝛð hæꝼir ſke ſem uita ꝼe v líggr ioꝛð x uætr er oc er þær ængi lyſing a þa liggr hon till ꝼulra aura þæím er atte En lyſíng er at engu nyt nema bæðe iatte kaupi oc ſale oc eꝼ annar huar næíttar þa níote han uatta ſínna er i hía uaro ſkiloꝛðe þæirꝛa oc kaupí Nu a ækkía eða mær boð a ioꝛðu þa ſkulu þær ꝼa umboðs mann iaꝼnan at rette þæim er væría ſkall ske ſua ſem huer uar undan aðꝛum oc ſua ſkall huer var vndan aðꝛum bꝛrígða v kmr ſu ioꝛð huerſu undír kono er men ſtanda till lauſnar unðan henne þa ſkulu þæiꝛ ſæghía henne ꝼirir ioꝛðu um hauſtít er ꝼirir nottena hælgu er garðe er um loket með vatta í oc ſtæꝼna henne till iarðar þæirꝛar er ſa uíll lyſt haꝼa tyſdagh hín neſta æꝼtír paſcha uiku at taka uið aurum ſlíkum ſem ví ſkynſamer men meta Nu kmr ioꝛð undír umagha su ſem menn ſtanda till lauſnar þa ſkall undan ꝼear halƶ manne ſkia ſem aðꝛ er ſkilt nv uill maðr ſtæꝼnu huerſu ioꝛð ſína bꝛigða eða mala íoꝛð oc er ſa uttan lagha uarra e vttan landƶ er hond hæꝼír at þa ſkall undan umboðs manne bꝛígða eꝼ han er till En eꝼ han er æígí till þa ſkall íoꝛð bꝛígða vndan ærꝼíngía ſua ſem undan hínum ſkildí Nu ſælr maðꝛ íoꝛð oꝛ ſtæꝼnu þa ſkall han bꝛigða undan huarom ſem han uíll þæim er ſældí oc hínum er þa er handhaꝼe at oc ſua mala ioꝛð hít ſama N eꝼ maðr ꝼínnr vm iarðꝼolget ꝼe haꝼe konongr þꝛiðíung en ſa þꝛiðíung er neſt a till haugs at tælía oc þꝛiðiung ſa er ꝼínnr er han hældꝛ upp at lagum ællígr halꝼt konongr en h oðals maðꝛ En eꝼ ængí er ſa er til haugh oðals a at tælia þa æigniƶ ſa er ioꝛð a þæn þꝛiðiung En eꝼ maðꝛ híttír ꝼe i oðals ioꝛðu ſínní þa haꝼe han tua luti en konongr þꝛiðíung En eꝼ ſa maðr híttir ꝼe í ioꝛðu ſínní er æígi er haug oðals maðꝛ till haꝼe han halꝼt en halꝼt konongr Nu ꝼinnr maðꝛ ꝼe i almennenge haꝼe ſa þꝛiðíung er ꝼínnr en konongr tua lutí Nu bꝛytr maðr haugh eða græꝼr ioꝛð manƶ at ulyꝼi þæſſ er ioꝛð a til ꝼear manƶ ꝼre aꝼtr þæím er æign a ſlikt ſem han ꝼan oc læggi a landnam oc íarðar ſpæll þæim er íoꝛð á Nu miſtryr ſa er íoꝛð a at han haꝼe ſua mikít aꝼtr ꝼrt ſyní með lyríttar æiðí En eꝼ æiðꝛ ꝼællr þa ꝼællr till ſlikrar ſæktar ſem han haꝼe ſtolet iammyklu En ꝼe ſkíptiƶ æꝼtir ꝼyrra ſkiloꝛðe vm N eꝼ maðꝛ er ínnan landƶ oc uttan lagha uarra ſa er íoꝛð a þa haꝼe ſa umboð er han ꝼek meðan han uill En eꝼ han uill aꝼ þæím taka bíoðe um þæím er han uil at taka uið umboðe aꝼ honom En ſa haꝼe í manna uítní till at lanðƶdꝛotten bauð honom um at taka umboð aꝼ þæím er aðꝛ haꝼðe oc ꝼa þæím ſíðan umboð er han uíll at íamꝼullu ſem landƶ dꝛotten En eꝼ landƶ dꝛotten kallar ſua at umboðs maðr haꝼe tækít aꝼ æígn hans oc ſer nytt huart ſem þætt er ínnar garðƶ eða uttan oc uíta a þuí goðer menn ſkill En eꝼ hín kallaƶ kypt haꝼa aꝼ þæim er þa uar æíghande er han kuaƶ kaupa þa haꝼe hann ſkílrik uitni till þæſſ at þæt er ſat er han ſægir En eꝼ honom bꝛeſta þau uitni þa mete vi ſkilrikír men huers hann hæꝼír míſt oc ske landƶ dꝛotten ut með oc læggi umboðs maðr landnam a oꝼan oc ſkall þær æígí ꝼyrnſka ꝼirir ganga ske þæn er aꝼ dꝛo eða hans arꝼa en þan til æignar er aꝼ þa er hand haꝼe at En eꝼ ſa ſitr a íoꝛðu er aꝼ dꝛo þa er ſem han ſíti a utækínní íarðu En eꝼ annar byr a þa ſe ſa sygn ſaka ꝼirir uttan landſkyld gíalde landƶ drotne land ſkyld En landƶ dꝛotten a koſt at taka aꝼ honom umboð þegar er han uíll en male haldeƶ alt at æínu ſem hann a at byggía þæt ero í arðer En umboðs maðꝛ ſkall æigi byggía annan mala ꝼyr en annar er ꝼarenn En eꝼ landƶ dꝛotten eða vmboðs maðr andaƶ þa halde hín arðar mala ſínum ſiðan oc sua eꝼ maðr ꝼær aꝼ lande þa halde umboð íí vætr nema hín andeƶ ꝼyr þa er umboð ſíalꝼtækit aꝼ En eꝼ umboðs maðꝛ toꝛtrygguír ꝼra ꝼall landƶ dꝛottens þa haꝼe arꝼe æíns uítní tíll þæn tima er þæir ſpyria till ſanƶ þæſſ er ſuería uill at þæt hyggr hann ſatt uera en þa take arꝼe uið Vmboðs maðr ſkall ækki lyꝼa oc ækkí ſialꝼr i vínna holt eða haga nema halꝼu mæíra en læíglendengin ma æigi lyꝼa nema lyꝼi landƶ dꝛottens ſe till En landƶ dꝛotten ma loꝼa ſua mikít ſem han vill oc ſua þo at æigi ſe ſkade læíghlendeng alt þæt er i kaup þæirꝛa komm er Ꝼ annars ioꝛð læigha undír bu ſít þa ſkall han taka ser bole uæll oc uanlegha með íí manna vítní oc er þa bætr er ꝼlæírí ero En eꝼ han læígír ioꝛð aꝼ landƶ dꝛottne þa ſkall hann a þæirꝛi ioꝛðu ſua lenge bua ſem vattar hans uitu at han tok ſer arðar mala þo at maðꝛ geꝼe ioꝛð ſína eða ſæli eða gialðe eða ſkípti þa ſkall ſa haꝼa arðar mala ſín a er tok En eꝼ landƶ dꝛotten andaƶ þa ſkall læíghlendengr haꝼa æín arðar mala ſiðan þo at almargar ſe tæknar En eꝼ læíglendengr andaƶ þa haꝼe arꝼar hans æina oꝛð ſidan þo at almargar ſe teknar En umboðs maðꝛ ma æigí lengra mala byggía en íí vætr buð iarðar hæimilar tækni en landſkyld hæimilar loð oc allan auerka þæim er i kaup þæirꝛa kom Lykt ſkall landſkyld ꝼirir ioll eða ſlær oc ſker þæím er ioꝛð a En eꝼ landƶ dꝛotten værðꝛ buſlitƶ maðꝛ oc uill ꝼara till iarðar ſinnar þæirꝛar er han hæꝼir aðꝛ aðrum byght þa ſkal han lyſa ioꝛð ſína aꝼ þæim er aðꝛ hæꝼír læíght æínni arðar læigu oc ſægía honom ꝼirir nottena hælghu at han er buſlítƶ maðꝛ oc ſanne þæt með æiði ſínni eꝼ læiglendengr míſtruir han us ſkal gera ſem ſkilt er en eꝼ æigi er goꝛt þa a landƶ dꝛotten í loððennne ſua mikít ſem huſit metƶ oc ſe ſua ſem uloket ſe iammykít j landſkyldinni En eꝼ hus ero uerri goꝛ en ſkild ero þa ſkulu ví ſkynſamꝛ meta hus en læíglendengr bte meteð uærðꝛ oc varðe loð till þæſſ en lykt er huærſu v ſkall huſum upp halda allum þæim ſem a ioꝛðu ero þa er han kom till þækkía væll oc halda dꝛopa lauſum han ſkal oc halda upp torꝼualum oc uíndſkæiðum oc krokraꝼtum oc bua ſua um at æigi kome slagh a væggi oc eꝼ ſua er um buít þa ſkall æigi læíglendengr abyrghíaƶ at hus ꝼyrníƶ En eꝼ ꝼyr hus niðꝛ ꝼirir uanrktar ſaker gere annat hus i ſtaðen En eꝼ maðꝛ gerer hus a annars manƶ ioꝛðu þæt er æighi uar ſkilt a hendꝛ honom oc ækki uarð þæím læighu ꝼall i er ioꝛð a tok tímbꝛ i annars manƶ moꝛku oc oll til ꝼong oc ſætti hus a auðar tuꝼtír þæt hæta alt auðar tuꝼtír er æigi stoðo hus a þa er han kom til iarðar þæt er kallað hghenda hus þau ſkall bíoða landƶ dꝛotne at kaupa með ij manna vítní þa er læíglendergr ꝼær aꝼ íoꝛðu oc kaupi ſem ví ſkynſamer menn meta En eꝼ han vil æígí kaupa þa ſæli huerium ſem hann uill eða haꝼe a brot ꝼlut um kroſſ meſſo um uaret en eꝼ þa er æigi a bꝛotto þa landƶ dꝛotte huſit En N eꝼ ꝼoꝛt hus er ſkilt upp at gera oc uerðꝛ æigi upp goꝛt þa ſkall bta æꝼtír þui ſem ví ſkynſamer menn meta En eꝼ hín uíl æígí luka þa ſkall lanðƶ dꝛotten ꝼæſta logh ꝼirir loð hanƶ  læggia ꝼimtar ſtæꝼnu oc ſkulu bndꝛ iammykít uírða oꝛ loð hans lanðƶ dꝛotne ſem huſít metƶ v ſælr maðr ioꝛð eꝼ a læígu oc uil æigi þæn lata haꝼa er tok þa ſkall ſa log ꝼæſta ioꝛð er læígði oc læggía ꝼímtar ſtæꝼnu oc níota vatta ſínna huerſu han hæꝼír ioꝛð tækna oc eꝼ honom bers at ꝼullu þa æigu bndꝛ at dma honom ioꝛð ſina æꝼtir þuí ſem uitni baro Nu læigír maðꝛ ioꝛð oc uil æigi haꝼa þa ſkall lanðƶd ꝼara til er halꝼr manoðꝛ er aꝼ ſumrí oc ſa þa ioꝛð oc nyta ser ſua ſem hín hæꝼði æígí læígða oc byggi aðꝛ eꝼ han uíl oc hæimti landſkyld aꝼ hínum er læígði oc ſuare ſua læiðangre ſem landſkyld eꝼ v ſælr maðꝛ æína ioꝛð í monnom a læígu þa ſkall ſa haꝼa er ꝼyrri tok  ſua ſkall hueruetna þær ſem maðꝛ ſælr íj monnom hit ſama þa skall ſa haꝼap er ꝼyrri kaupir eða læígír halda ſkal han ſkila dome ꝼirir oc níota uatta ſínna at han tok ꝼyrrí aðꝛa ſkal hínum ꝼa eꝼ till er En eꝼ han hæꝼír æigi till þa ſkal landƶ dꝛotten gialda ꝼe iamykít ſem han ſkildí ſer i landſkyld oc ſe ſiðan ſatter En þetta ſkulu þæír rynt haꝼa ínnan halꝼs manoðꝛ ſiðan ioꝛð er í bygð Eꝼ v eꝼ umboðs maðꝛ konongs byggír konongs íarðer í heraðe at arðar mala þa ſkall haldaƶ æꝼtír þæirꝛi abuð oc landſkyld ſem læíglendengr hæꝼir vítní till þuí at ſua ſkall konongs íarðer byggía ſem um aðꝛar skill í laghum þo at umboðs manna skípti værði þa ſkall huær ſín læígu mala haꝼa En eꝼ maðꝛ tækr mutu till konongs iarðer at byggua eða annara manna gialde aꝼtr ſlikt ſem han tok í mutuna oc gíalde ſlik tuen kononge en ꝼirir þær iarðer ſem konongr a æígí gialde halꝼt kononge en halꝼt iarðæíganda oc ſe ſkíldꝛ uið umboðet oc hæítí dꝛengr at uerri En ſa er mutuna gaꝼ gialde ſlikt ſem han gaꝼ æꝼtír þui ſem aðꝛ er ſkilt oc ſe ſkild uið abuð íarðarennar Nu byggír maðꝛ dyrra en uande hæꝼír a ueret akre þui ꝼramar till læiðangrs oc landværnar ſem læígha er mæíría a logð ſe annat huart aukit ꝼirir baðom eða mínkí ꝼirir baðom æꝼtir þui ſem byggíƶ En eꝼ konongs umboðs maðꝛ lætr hans æignir vndan ganga at uilia lyſi oc uanrktar oc þo at konongdomren ꝼae aꝼtr gialde umboðs maðꝛ aꝼ ſinu iammykít ſem vndan gek aꝼ hans uanrkt eda ſkaðe uarð aꝼ eꝼ han viſſi En eꝼ maðꝛ ſægír æigi ioꝛð manƶ lauſa ꝼirir nott hína hælghu þa ſkall han haꝼa þa íoꝛð eꝼ lanƶdꝛotten uill halda uið hond honom um þa xí manoðe at læígu ſlikrí ſem aðꝛ var En æꝼtír hælghu nott þa bíoðe landƶ drotten hínum ioꝛð þa Nu uíll han æigi haꝼa þa haꝼe landƶ dꝛotten ſialꝼr ioꝛð ſína oc læígu aꝼ hínum er aꝼ ꝼoꝛ ſlika ſem aðꝛ uar ſkilt En eꝼ maðꝛ gerer kalda koll a íoꝛðu manƶ þa er þæt er maðꝛ ꝼær aꝼ íoꝛðu manƶ ꝼirir nottena hælgu ſua at ængi maðꝛ er æꝼtír þa a landƶ dꝛotten alt þæt ſem æꝼtir er oc gialde honom a oꝼan ork sylfrs En eꝼ maðr andaƶ ſa er a íoꝛðu bío oc kallar landƶ dꝛotten u lokna landſkyld þa níote arꝼe híns dauða vítnís ſíns at loket er oc ſua um alla abuð iarðar En eꝼ han hæꝼir æigi vitni till haꝼe þa landƶdrotten En eꝼ huarge hæꝼir þa ſueri arꝼe oc husꝼria híns dauða at æigi ſtendꝛ landſkyld ſua æꝼtir eða abuð at þau uiti ſkíll a oc eꝼ þau ſueria þa haꝼe landƶ dꝛotten ſua buít oc ſua eꝼ landbui er i utlægð Sa er ꝼardagr hin her ꝼyrſti j gula þíngs laghum er rumhæilagr er neſtr æꝼir hin xiij dag hín ſkall lata tma holꝼ hus er a ioꝛðu byr till þæſſ er hann hæꝼír ser íoꝛðu tækít oc manoð j ꝼra þui er hann hæꝼir ser ioꝛð tækna haꝼe holꝼ hus en at utækinni ioꝛðu haꝼe hus till ſumar mala en ꝼíoꝛðong till kros meſſo eꝼ han er bu ſlítƶ maðꝛ Sa ſkall kræꝼía huſa ſkíptis er till ꝼær iarðar oc haꝼa uið uatta í oc lyſi þuí undír þa at han kræꝼr huſa ſkíptís oc gere honom ꝼímt til En eꝼ hann uill æígí þa ſkípta næꝼni hann þa granna ſína ij oc skipti þæir till lutꝼalƶ oc luti ſíðan En eꝼ han ſtenðꝛ ſíðan ꝼírir gialde þæím ork sylfrs er till ꝼær oc haꝼe hann huſín æígí at ſiðꝛ En eꝼ hann uil æigi gíalda ſke ſem uíta ꝼe En þegar ſkipt er huſum þa ſkall ſinum huſum huar raða En þo at æít naut bíndí a lut annas manƶ lyꝼíſ lauſt ſæckr í aurum sylfrs uið þænn er till iarðar ꝼær vm Aꝼ Joꝛðu ſkal læggía ꝼioꝛðong j troð vættra myki ſkall ræiða alla j troð þinnug ſem v mykuað er nema a þa æína nott er han ꝼær a brott um moꝛgunin æꝼtir En eꝼ troð er mykuað þa ſkal þinnug ræída ſem meſt er þoꝛꝼ at oc han meghe þæt með æiðí sínum ſanna eꝼ landƶ dꝛotten uíll En eꝼ hann uill æígí ſuería þa gíalde ſkaða þæn æꝼtir þuí ſem ſkynſamer men meta þæím er till iarðar ꝼær er han hæꝼír at ulagum uunnít kyrlagh j minƶta lage ſkal haꝼa a halꝼt pundƶ ſaðe hueriu e gialde halꝼan yrí sylfrs lanðƶ drotne ꝼirir huert er míſſír En eꝼ maðr ſær vætr rugh þær ſem akr er oc ꝼær han aꝼ íoꝛðu haꝼe aꝼ alƶ ækkí En eꝼ han græꝼr uoll til ínnan garðƶ haꝼe aꝼ ꝼrmæle ſín Nu eꝼ han græꝼr uttan garðƶ oc gærðir um haꝼe halꝼan huar ſa er ſær oc hín er gærðír till iarðar ꝼær aꝼ ioꝛðu ma ſa maðr er læígír ækki væíta nema íí los viðar oc í ſkaꝼs en landƶdꝛotten ſlikt ſem hann vill ſua þo at þæím er læígði værði ængi ſkaðe at allu þui er i kaup þæirꝛa kom vm v eꝼ maðr ꝼær aꝼ ioꝛðu þa ſkulu hurdír íí ſtanda þo at ængi være þa er hann kom þær ſtoꝼo hurð burs hurð oc ældhus hurð oc ſtanda þær allar er ꝼyr ſtoðo Nu eꝼ han tækr æína huería þa hurð oc ꝼrer bꝛott þa ſkall hann aꝼtr ꝼra oc læggía landnam a lðƶ dꝛotne eꝼ han hæꝼír lyſt í ꝼra En eꝼ þær ꝼylgír nokot aꝼ þꝛeſkalda eða aꝼ upp dyri eða aꝼ gattar tre þo at æín ꝼlís ꝼylgi þa er huſbꝛott bte ork sylfrs halꝼa kononge en halꝼa þæim er ioꝛð a En eꝼ han bꝛytr ſetſtokka oꝛ huſí e bꝛikr þær er grypíng hæꝼír nomet þa ſkall hann þæt aꝼtr ꝼra oc gialde ork sylfrs halꝼa kononge en halꝼa þæim er ioꝛð a lt þæt er huſbꝛot nemr bte ork sylfrs kononge halꝼt en halꝼt þæím er ioꝛð a oc gere hus íamgot ſem aðꝛ Nu ſkall hann ꝼra aꝼ ioꝛðu þæt ſem han a at retto aꝼ at ꝼlytía hy ſít oc koꝛn at lokenne landſkyld æꝼtir hina ꝼyrſtu ꝼardagha oc oll annur andbod þegar þæír uilía han ſkall bꝛott ꝼlytia laua þili oc uiðar koſt híalma oc hialm roðoꝛ lang þili oc þuærþili oc alt þæt er æigi hæꝼir gryping nomet eða nagla ꝼæſt undír bíalka eða bíta þa ſkall j bꝛott ꝼra oc værk við ſín allan ſkall han bꝛott ꝼra með ſer En eꝼ maðꝛ gerer ſer huanna garð eða lauka garð haꝼe a bꝛotto um kroſmeſſo a uareno En alt þætt ſem æꝼtír er at ꝼſtom ꝼardagum æigníƶ ſa er íoꝛð a nema han haꝼe ꝼrt j ꝼíoꝛu eða abærgh uttan garðƶ þær ſem huatke er at aka íꝼír akr eða eng oc haꝼe bꝛott ꝼlutt þæðan at botolꝼs uaku En eꝼ lengr líggr þa a landƶ dꝛotten eꝼ N hueruetna þær ſem maðr ſítr a vtækínni iarðu þa a landƶ dꝛotten loð alla en han lyſí ꝼe ſít undan með landname við landƶ dꝛotten Nu uill han æígí aꝼ ioꝛðu ꝼara þa ſkall æígande ſtæꝼna þíng oc bæiða bndr liðs at ꝼra han aꝼ íoꝛðu ſínní ſækkr huer yri sylfrs er æígí ꝼær tíll vmboðs maðꝛ konongs er ſkyldꝛ till at ꝼara ꝼirir bondðom  oðlaƶ með þuí kononge halꝼa ork sylfrs till handa huærium ꝼ maðꝛ a koꝛn ꝼalt i ſtaða eða hy þa ſkall bíoða landƶdꝛotne at kaupa með í vatta oc gera halꝼr manoðꝛ ſtæꝼnu till værðƶ lyktíngar ſliks ſem ſkynſamer menn meta íí aꝼ huars hende n eꝼ han lykr æigi þa værði ſæli huerium er han vill Nu eꝼ ij menn æighu ſtaða ſaman huart ſem er koꝛn eða hy þa skall huarge a bꝛott ꝼlytía ꝼyr en ſkípt er En eꝼ maðꝛ hggr hy a lut annars manƶ þa ſæckiƶ hann æígí meðan han hæꝼír æꝼtír ſua míkít ſem han þarꝼ till at læggía En eꝼ han ꝼlytr bꝛott alt ſækr í aurum sylfrs uið þæn er atte oc æin æiðí með at han ꝼlutti æígi minna hy aꝼtr þætt ſem granne hans atte en hann ꝼluttí bꝛott huerſu v þurꝼu men j bygðum ꝼrkoꝛn at kaupa þa ſkall ſa er þarꝼ ꝼara til vmboðs manƶ konongs með ij manna vitni oc biðía han þíng ſtæꝼna oc næmꝼna ſkynſama men till at ranƶaka bygdir allar ſua uiða ſem þarꝼ oc þær ſem koꝛn ꝼínƶ til kaups ætle bondom ꝼyrſt ꝼrkoꝛn oc híuna ꝼoſtr till þæſſ er þæír ꝼa nyt koꝛn Eigi ſkall oc mælta koꝛn i bygðum till ſalu í ſlíkum ſtoꝛ nauðƶyníum nema þær ſem konongr loꝼar með bꝛeꝼom ſinum Nu þær ſem ꝼínƶ till aꝼlaups koꝛn eða míoll þa ſæli þæím ſem þarꝼ æꝼtír þui ſem gengr ꝼleſtra manna j míllum En ſa er æigi vill ſælía gíalde halꝼa ork haꝼe konongs vmboðs maðꝛ í aura en íí aura ſa er koꝛn kaups eða míoll kaups var ſyníat oc take koꝛn eða míoll ꝼirir engan pæning oc ſkíptí þæirꝛa a míllum ſem þurꝼu Nu bæíðaƶ þæír lykla oc ꝼa æigi bꝛíote hus eða hirðƶlur at uſæckíu huær ſem a En eꝼ umboðs maðꝛ konongs aꝼrkeƶ þa gialde han þeſſa halꝼa ork þæím ſem koꝛn eða mioll þurꝼtí at kaupa En eꝼ nokoꝛ vær odde eða æggíu vere ugíldꝛ huart ſem hann ꝼær ſoꝛ eða aðꝛar akuomoꝛ n eꝼ han dyr aꝼ vere undír konongs míſkun eꝼ N eꝼ læíghlendengr ꝼær aꝼ ioꝛðu oc hæꝼír upp ſlitið ſtaðu garðe v ꝼaðmum lengra gere garð ſlikan ſem han var oc landƶ dꝛotne landnam En eꝼ up ſlítr ſtadu garðe x ꝼaðmum lengra þæt hæitir balka bꝛott gíalde landƶ dꝛotne ork sylfrs oc gere garð íamgoðan oc íamlangan ſem aðꝛ uar Traðar garðꝛ j aðꝛum hælꝼningínum ſkall æígí upp ſlíta en eꝼ upp ſlítar gærðí annan oc læggí a landnam vm N eꝼ ꝼlæiri men bua i huſum ſaman en æin huerſu ſem þæír ſkipta þa æígu þæír aller dyr íamhæímolar þær er vſkiptar ero En eꝼ maðꝛ hggr ꝼlæírí dyʀ a huſum er þa uoꝛo er han kom till gíalde ork sylfrs halꝼa kononge en halꝼa þæím er ioꝛð a oc bte hus ſem ví ſkynſamer menn meta Nu ſkall maðꝛ þæt taðꝼall haꝼa er þærſ ꝼenaðꝛ ꝼældí er þær biogge ſem hann hæꝼír ser bole tækít En eꝼ maðr ræiðir myki aꝼ annars manƶ bolꝼæſtu oc ꝼrer a akr ſín þa er han ſæckr yrí sylfrs við þænn er mykína atte oc tæði honom iamykín akr oc iam væll ſem han tadde ser með ſeto hans er han ꝼlutti aðꝛ aꝼ Nu koma læíghu liðar æíghí aller i ſenn till íarðar þa ſkall ſa kræꝼía ſkípta er haꝼa uill með vatta í eꝼ ubygð er ioꝛð eða er ſa æígí komen er tækít hæꝼír íoꝛð þa mæle han ser tæígh íamykín oc gere ſíðan huart er þæír uilia lutí eða haꝼe þæn huar er taddan hæꝼír En læighu líða ſkíptí haldeƶ æ meðan æín þæirꝛa byr a íoꝛðu En eꝼ í þæirꝛa ꝼær aꝼ íoꝛðu bꝛott en annar ꝼær till haꝼe ſa þæt oꝛ ioꝛðu oc aꝼ huſum er til kmr ſem hínn haꝼðe er bꝛott ꝼoꝛ níote huer ſínnar abuðar Sua ſkall ioꝛðu ſkípta at aller haꝼe tæigu íambꝛæiða  iam langa oc iamgoða æꝼtír læíghu burð En eꝼ æinhuær hæꝼir bꝛæiðare tæigh eða lengra late ꝼalla ꝼra ſínum akre  till híns er mina hæꝼír late aꝼ ſanom akre ſem aꝼ uſanom oc haꝼe ækki ꝼirir ſtarꝼ ſít En eꝼ han vill æíghí aꝼ lata þa ſke læíghlendengr ſem víta ꝼe vm v ſkall maðꝛ haꝼa oðals íoꝛð ſína at bua á hælðꝛ en nokoꝛ annar valenkunnr maðꝛ alt þæt er samtynís líggr n eꝼ oðals nautr uil æígí byggia honom þa ſkall han bíoða þæím læíghu ꝼirir ꝼardagha ſlika ſem aðrer uilía læíght haꝼa oc ſe æígí at ꝼíandboðom Engí En eꝼ annaꝛ ꝼær a íoꝛð nema ſa vili bua a er ꝼe a i ioꝛðu þa rener ſa han þa ſkall han ꝼirir bíoða hmo̅m a at vera En eꝼ men ꝼara a þa ſkulu þæír aꝼ ꝼara oc gialda kononge hann ork sylfrs ꝼírir iarðar rann Nu líggr æígí íoꝛð ſamtynís þa ſkall hann þo haꝼa þegſſa ioꝛð eꝼ han hæꝼir ſína ioꝛð ꝼyr þa er han a oc líggr ſamheraƶ oc ætía þær allu andvírkí a Eigi ma han ioꝛð haꝼa eꝼ ꝼíall eða ꝼoꝛað eða ar uꝼrrar banna Nu eꝼ ꝼlæírí men bua í huſum ſaman en æín þa ſkulu þæiꝛ uiða æꝼtír híuna tale en æígí at iarðar mægní þuí hínn þurꝼu ældíngr en æígí íoꝛð N eꝼ maðꝛ eꝼ hoggr yk ꝼirir ploghe eða arðꝛe eða hruí eða ſpíllír ykræiðí a vars dægí ſa er ſæckr v orkom sylfrs við konong er at þuí værðꝛ kunnr oc ſannr oc bte gríp þæn er hann ſpilti uið þæn er atte oc aꝼundar bott slika a oꝼan ſem ví ſkynſamer men meta æꝼtír mala vagſtum loghlegha till næꝼndír En eꝼ maðꝛ ſtel íarne aꝼ ploge eða arðꝛe þꝛí gialde þæt er han ſtal þæím er atte oc ví aura sylfrs i þokka bott en kononge í · ærkr sylfrs En eꝼ maðꝛ ſpillír ploge manƶ eða arðre eða hrꝼi eða hggr ꝼæſti ſela eða tauma eða ſkokla bygíll eða hornſpenƶl oc eꝼ þeſſo værðꝛ æínu hueríu ſpílt bte ſem vi ſkynſamer men meta oc ví aura sylfrs i aꝼundar bott En eꝼ han ſtell æínu hueri þeſſo þæt hæitír huínſkka þꝛigíldí þæím er han ſtall ꝼirir oc hæíti æ ſiðan huín at uſæckíu oggua ma maðꝛ at vſæckíu till plogs oc arðꝛs i huers manƶ marku er han vill þo at hann biði æígí lyuís till her v ſkall kræꝼia engia engia ſkiptis ſem akra huarge ſkall aꝼ aꝼ aðꝛum ſlane ſkera En eꝼ ſker akr eða ſlær eng annars manƶ þa ſkall ſa er á ꝼara till oc ꝼæſta logh ꝼirir akren eða engena huart ſem a líggr koꝛn eða hy eða æígí oc læggí ſa ꝼímtar ſtæꝼnu er hældꝛ þikkiƶ þurꝼa En eꝼ þæſ værðꝛ akr eða eng er logh ꝼæſti ꝼirir þa ſkall han bæiða aꝼtr ꝼrſlo at aꝼtr kome ꝼirir ꝼímt oc læggí a landnam oc æinæiði með at han ꝼluttí æígí mínna aꝼtr en bꝛott En eꝼ han ꝼrer æigi aꝼtr bæidi ut oc stæꝼní hæím innan halꝼs manoðꝛ oc eꝼ æígi kmr hæím ſtæꝼní honom þíng ꝼírir ran oc loghlyſu oc late bera uít uitni ſín a þíngi huerſu ꝼaret er oc bæiði bndꝛ doms oc atꝼarar at taka ſem uíta ꝼe Landbui ſkall ængum loꝼa ræit at gera nema ſunum ſínum oc værk monnom oc huerghí gera nema ꝼalle uið akr oc eng En eꝼ ꝼlæírum loꝼar eða aðruvíſ gerer þa a landƶ dꝛotten þæt er a vex oc lanðnam a oꝼan aꝼ þæim er groꝼ En læighlendengr bte hínum alt þæt er han verðꝛ ſíns j ꝼirir landƶdꝛotne við ſit oꝛloꝼ her N eꝼ maðꝛ loghꝼæſtir ioꝛð ſína ínnan gardƶ eða uttan holt eða ha hagha eða væiði ſtaðer þa ſkall loghꝼæſta at kírkíu eða a þíngi þær ſem íoꝛð líggr En ſa er loghꝼæſtír ſkall tala ſua hat at aller hyri þæír ſem þær ero eꝼ þæír uilía En ſu loghꝼæſta ſkall ſtanda xí manoðe hína neſto æꝼtír eꝼ æighande logꝼæſtír eða hans vmboðs maðꝛ vm N eꝼ í er oꝛt konongs ioꝛð þa a han auka bott iammíkla ſem auerki er verðꝛ æꝼtir ſkynſamra manna vírðíng oc landnam iammykít auerka bott þær till en auerki er værðꝛ íí ærkr sylfrs en halꝼu mæíra en loghꝼæſt er En þo at auerkí se mæira verðꝛ þa ſkall landnam æígi lengra ꝼram ganga En eꝼ i er oꝛt íoꝛð ærkibiscups eða hærtogha þa ſkulu þæír haꝼa aværka bott æꝼtír virðíngu huart ſem averki er mæirí eða mínní oc ſua ſkulu aller aværka bott taka en landnom þæirꝛa íoꝼn auerka þær til er auerki er værðꝛ xx aura en halꝼu mæira en logꝼæſt er En eꝼ i er oꝛt ioꝛð líoð biscups eða iarls þa ſkulu þæír taka landnam æꝼtír auerka bott þær till er auerki er verðꝛ í ærkr halꝼu mæíra eꝼ loghꝼæſt er En eꝼ i er oꝛt ioꝛð abota eða abbadiſar eða vmboðs manna hæilagrar kírkív þa ſkulu þæír taka landnam æꝼtír averka bote þær till er auerki er verðꝛ xí aura en halꝼu mæíra eꝼ logꝼæſt er En eꝼ i er oꝛt íoꝛð barruns ſtallara eða mærkís manƶ þa ſkall huer þæirꝛa taka landnam æꝼtír auerka bott þær till er averki er værðꝛ íx aura halꝼu mæíra eꝼ loghꝼæſt er En eꝼ í er oꝛt ioꝛð haulƶ þa ſkall han taka landnam æꝼtír aværka bott þær til er aværkí er værðꝛ ví aura en halꝼu mæíra eꝼ loghꝼæſt er En eꝼ í er oꝛt íoꝛð bonda eða þæirꝛa er oꝛ aðꝛum kononga ríkium ero oc her i lande ſtaðꝼæſtaƶ þa ſkulu þæir taka landnam æꝼtír aværka bott þær till er auærkí er værðꝛ halꝼrar ærkr en halꝼu mæíra eꝼ loghꝼæſt er nema þæír ſe hærre men at naꝼnbotom Skall ænſkís manƶ landnam lengra ꝼram ganga er her er a hkueðet En allan auerka íarðar ſkulu ví ſkynſamer men meta N eꝼ ꝼlæíri men æígu vm íoꝛð ſaman þa ſkulu aller at hinum bæƶſta manne landnam taka o ſkiptri íoꝛðu þæim er i ioꝛðu þæím er i íoꝛðu a með honom oc lyꝼi ſkípta aværka oc landname æꝼtir iarðar mangne ſem i ioꝛðu á n mær take landnam æꝼtír ꝼæðꝛ ſínum en ækkía æꝼtír þæím er neſt atte hana En eꝼ ſumir lyꝼa j ioꝛðu i nytƶlu en ſumír æígí þa take ſa er æígí lyꝼði landnam ſit ꝼult æꝼtír þuí ſem han er maðꝛ till en ſlikt aꝼ auerka ſem han a i íoꝛðu n eꝼ íoꝛðu er j oðals ſkipti ſkípt þa tækr ꝼult landnam huer aꝼ ſinum lutt æꝼtir þui ſem han er maðꝛ till Nu ꝼær maðꝛ í moꝛk annars manƶ ꝼirir uttan lyꝼi þæſſ er á oc vínnr J þa ſkall ſa er a læiða ſkynſama men till ſtuꝼs at ſea oc meta markar ſpæll þa ſkall hín er i vann landname ꝼirir bta oc markar ſpæll eða ſyní með lyrittar æiði eꝼ æíghande hæꝼír æígí vítní tíll ueruetna þær ſem æíghande híttir auerka i ioꝛdu ſinní þa ſkall a bꝛott taka at vſækkiu huerſu N eꝼ íí men eða ꝼlæírí æighu moꝛk ſaman eða hagha þa ſkal ængi mæíra i vinna er í íoꝛðu a oc tala rennr till at uſkíptrí ioꝛðu nema ælði við n eꝼ æin huer vill mæíra i vínna en til kmr þa ſkall han ſkía þa till ſkíptís er moꝛk æíghu æꝼtír þui ſem loghbok ſkíll j oðals ſkíptum þui at ſa ſkall ſkíptí raða er ſkípta víll oc ængi ſkall raða ne gera aðꝛum ſpælluírki ne ꝼear ſkaða En er i yrkír at v ſkiptu mæira er till kmr ſuare ſliku ꝼirir við þæn er moꝛk ioꝛð a ſem ſa ſkildi er i vann at vlyꝼi oc ækki atte í íoꝛðunní bæðe aværka bott oc landname Ekki ſkall hoggua j annars marku nema um ꝼærðaꝛ menn ꝼarar græiða bott huart ſem bilar at ſleða eða at ſkípi eða til ældnytís er uti byr um nettr ſaker í ſama ſtað nema han nae huatke kaupí ne oꝛloꝼe a  gengr nauðſyn till þa hogguí meðan han þarꝼ oc bte markaꝛ ſpæll landnams lauſt eꝼ ſa almalgar er a eða hans umboðs maðr En eꝼ a ſkipí byr æíghi mæíra er þæim vínƶ ſamdgres nema ſua ſem aðꝛ ſkilr En eꝼ mæíra hggr bte markar ſpæll landƶ dꝛottne oc landnam nema han loꝼe vm v þarꝼ ſkípp upp at ſætia ſkere ſtyri maðꝛ boð upp ſua uiða at þæír verði ꝼulaꝼla till up at ſætía oc ut þæt ſkípp ſæckr huer halꝼum yrí sylfrs er æigi kmr till þæſſ ſkípdꝛattar ueruetna þær ſem menn bꝛíota ſkípp ſin oc þíkkíaƶ ꝼa æígi ſialꝼr boꝛget ſer þa ſkere þæír boð bondom þæim er neſter bua ſua margum ſem þæír þikkíaƶ þurꝼa innann þæirꝛa ſkipræiðu með ykíum ſínum þæirr er þui koma við ſkulu þæír haꝼa ví aura ꝼirir leſt hueria er þæír na upp þæir ſkulu bíargha þær með ſkípí oc ræiða En huær ſem æigi ꝼær æꝼtir boðe ſæckr ví aurum sylfrs haꝼe halꝼt konongr en halꝼt ſkipbrotƶ men Er Alt þæt er men ſkil a vm auerka a akre eða eng holte eða hagha þa ſkall logh ꝼæſta ꝼirir ꜱa ſkal læggia ꝼímtar ſtæꝼnu er hældꝛ þíkkíƶ þurꝼa oc ſkal næꝼna ſkynſama menn i dom huar þæirꝛa a ſtæꝼnu oc uírda vitní þæirꝛa oc mallæꝼní En alt þæt er maðꝛ vínnr a akr eða eng till ꝼímtar ſtæꝼnu oc ꝼreƶ æígí vndan lagha dome þa ſækkíƶ han æígí Sa ſkall ꝼyrrí tía vatta ſína er ꝼyrrí lagðe logh oc dom ꝼírir en ueríande ſiðar oc ſkall ſa lata ſuería vatta ſína er doms monnom þikkir at ſannare haꝼe oc þæír uilía ſuara ꝼirir guðí at rettare haꝼe at ſinni ſamvitƶku En æígi ſkulu baðer ſueria lata en eꝼ þæím ſemr æígí læggi till loghmanƶ N um allar vm þær æignír oc landſkyldír er menn ſkulu ꝼimtar ſtæꝼnu till læggia þa skal abere log ꝼæſta till  næꝼna till vatta í oc læggi ſtæꝼnu æꝼtír oc ſkall þeſſare ſtæꝼnu æígí ſpilla megha En eꝼ ſpíllír gialde ví aura sylfrs haꝼe konongr halꝼt en ſakar abere halꝼt n vattar ſkulu ſua bera at halda a bok æínní oc ſkiota þuí till guðs at þæír uoꝛo þuí ner at ꝼímtar ſtæꝼna var logð oc ſuería æigí ꝼramar En eꝼ þa ſkil a er i dome ſítía oc værda æigi ſamdoma þa gialde ſa er rangare hæꝼír ví aura sylfrs halꝼt kononge en halꝼt ſakar abera nema han ſueri þæſſ at han viſſí æígí annat ſanare ꝼirir guði huerſu vær maðꝛ ínnan laga varra er ioꝛð a ſkall haꝼa ser umboðs man innan ꝼylkíſ þæſſ er íoꝛð líggr  nema han ſe ſíalꝼr innan ꝼylkís oc þo ma hann umboðs man haꝼa eꝼ hann vill En ſa er umboð hæꝼír þa ſke landnam oc allan auerka ſem hann æígí halꝼt till hanða landƶ dꝛotne en halꝼt ser En eꝼ han ſker æígí haꝼe aꝼ alƶæcki Vmboðs maðꝛ ma íarðer byggia aðꝛum en æigi ſialꝼum ser oc læighu aꝼ taka eꝼ landƶdrotten vill En eꝼ umboðs maðꝛ tækr læíghu oc uil æígi landƶ dꝛotten lata ꝼa þa bæiði landƶ dꝛotten læigunnar oc ſke ſem vita ꝼe En eꝼ vmboðs maðꝛ dyll at han haꝼe víð umboðe tækít þa haꝼe till landƶ dꝛotten í manna vítní En eꝼ landƶ dꝛotten dyllr oc kueƶ æígí honom vmboð ꝼenget haꝼa þa haꝼe ſa er umboð haꝼðe tækít í manna vítní . at landƶ dꝛotten eða hans vmboðs maðꝛ ꝼek honom umboð at laghum oc haꝼe vmboð at laghum Eꝼ N eꝼ maðꝛ er vttan lagha oc ínnan lanƶ ſa er íoꝛð á þa halde umboð meðan þæím ſemr En eꝼ han vill vmboð aꝼ þæím taka bíoðe vm þæim ſem hann uill at taka umboð aꝼ honom En ſa haꝼe í manna vitní till at landƶ dꝛotten bauð honom vm at taka aꝼ þæim umboð er aðꝛ haꝼðe oc ꝼa þæim ſem han vill at íamꝼullu ſem landƶ dꝛotten ſíalꝼr En eꝼ lanƶ dꝛotten kallar ſua at vmboðs maðꝛ haꝼe dꝛæghít aꝼ æign hans oc ſer nytt huart ſem þæt er ínnan garðƶ eða uttan oc vitu goðer men a þuí ſkill þa mete ſkynſamer menn huers landƶ dꝛotten hæꝼír miſt En eꝼ ſa kallaƶ kypt haꝼa er hanðhaꝼe værðꝛ at aꝼ þæím er þa uar æighande er han kuaƶ kaupa þa haꝼe han loghlegh vítní til kaups ſíns en eꝼ honom ꝼalla vitní þa ſke lanðƶ dꝛotten han með utbæíƶlum oc læggi landnam a oꝼan oc ſkall þa æigi ꝼyrnſka ꝼirir ganga ſke þæn er aꝼ ðꝛo eða hans arꝼa er honom til æignar er þa er þa er handhaꝼe at En eꝼ ſa ſitr a íoꝛðu er aꝼ dꝛo þa er ſem hann ſíti a utækinni ioꝛðu En eꝼ annar byr a þa er ſa ſykn ſaka ꝼirir uttan landſkyld en landƶ dꝛotten a koſt at taka aꝼ hinum umboð þegar han vill en male haldeƶ alt at æínu ſem vmboðs maðꝛ a at byggía þæt ero íí arðer En vmboðs maðꝛ ſkall æígí byggía annan mala ꝼyr en annar er ꝼaren En eꝼ landƶ dꝛotten eda umboðs maðꝛ andaƶ þa hælƶ æin arðar male ſiðan  ſua eꝼ maðꝛ ꝼær aꝼ lande bꝛot þa halde umboð íí vætr nema han andeƶ ꝼyr þa haꝼe arꝼe æins vítní till þæſſ er ſuería uil at þæt hyggr han ſatt vera  æígí væít han annat ſannare ꝼirir guðí en landƶ dꝛotten ſe andaðꝛ þa take arꝼe við her Rír ero aren ældar at lagum Sa er æin er bonde ſkall haꝼa i huſum þæim er han ſitr oc ſꝼr í Sa er annar er baka ſkall við oc ſíoða oc ſa allr er híun ſkulu haꝼa ser ínnan hus till hibila bota Sa er hín þꝛiði er hæítír kylnu ældꝛ oc laꝼa við þæím ældi ſkall ængi mæíra abyrgíaƶ en ſít ꝼirir vttan þæn æín lut er han byr a læíghu lande hus þau oll er i hans læigu mala ero oc oc bꝛenna þau upp aꝼ vaða ældi þa a læíglendengr at ꝼlytía timbꝛ a tuꝼt oc oll til ꝼong till ſlikra huſa ſem aðꝛ ſtoðo á En landƶ dꝛotten er ſkyldꝛ till at geꝼa ꝼírir at lata upp gera oll En utburðar æld allan ſkall ſa albyrgíaƶ er ut ber oc ganga ꝼra ſloknom En eꝼ men ꝼa mæín aꝼ þæím ældí þa ſkall ſa gíalda ſkaða þæn allan er er vtt ber æld æꝼtír þui ſem ví ſkynſamer men meta engaꝛ liggia þær ſæktir við þæt hæitir vaða ældꝛ En eꝼ maðꝛ víſar vmagha ſínum æꝼtir ældí þa ſkal ſa albyrgíaƶ oll vmagha værk er á En eꝼ ꝼultiða maðꝛ viſar umagha annars manƶ at gera þæt er monnom er mæín at þa ſkall ſa ſkaðan bta er vmaghanom víſaðe en han laus undan vm v ſkall ængi ꝼirir aðꝛum bꝛenna hus ne laða ſætr buð eða ſaltkætils buð eða ſkipp hæiptugrí hende En eꝼ han bꝛener oc værðꝛ hann at þui kunnr oc ſannr þa er han utlæghr oc vhæilaghr  hæitir bꝛenno varghr ꝼirir goꝛt ꝼe oc ꝼriðí i lande oc lauſum yri oc tuigildí þæim þæt er han bꝛende ꝼírir sem ví ſkynſamer men meta oc reet ſin æꝼtír lagha dome aðꝛ en i konongs garð ꝼalle En eꝼ með aðꝛum hætte værðꝛ ꝼare æꝼtir ſkynſamra manna dome æꝼtír atuikum Nu eꝼ han kueðꝛ næí við þa ſkall han ꝼara till hæimilís hans oc ſtæꝼna honom þíng ꝼírir utlægð oc bꝛenno þa ſkall han ꝼæſta tylꝼtar æið a þuí þíngi haꝼa han unnít ínnan x vikna ſrra dagha ꝼællar til vtlægðar Nu ræðꝛ maðꝛ bꝛenno oc verðꝛ han at þuí kunnr oc ſannar þa ſkall han tuigilda halꝼ aꝼtr þæt er bꝛent er En eꝼ han kueðꝛ næí við ſyní með ſettar æídí ꝼællr till halꝼra gíalda En eꝼ maðꝛ bꝛenner viðar koſt eða gærði vond timbꝛ eða þak gríndar eða ſleða eða annur till ꝼong þau er manne þikkír bættra at haꝼa en on at uera oc huær er þæt gerer þa er ſæckr ork sylfrs við konong oc tui gildí þæím er han bꝛende ꝼirir oc aꝼundar bott æꝼtir lagha dome Landƶ dꝛotten a íaꝼnan landnam eꝼ þæt er bꝛent er han ſkaðaðe uerſu v ſkall garðum ſkípta æꝼtir iaꝛðar hoꝼn oc aværka allum Nu er garðꝛ granna ſætt han ſkall gera ſua haꝼan at take vindír hond meðall manne En ſa garðꝛ er gildꝛ en alen er millum ſtaurs huers oc hía ſtaur hín þꝛidi huer oc iaðꝛaðꝛ allr oc ſua þykkr at æígí meghe kaſta bolgſi ggnum þæir gaꝛdar ero gildír at haghum oc haꝼe huer ſin garð gærðan at kroſſ meſſo oc albyrghiƶ huer ſín garð till vætr natta er um anduirki ſtendꝛ En ſa er annar garðꝛ er hæitir ríma garðꝛ þær ſkulu vera i ííí rímar oc okar a endom oc ꝼæſti ſua ꝼaſt með ſtaurum oc hankum at æigi ꝼalle ꝼirir buꝼe eða vínðí Sa er hín þꝛíði er hæítír ſkiðna garðꝛ þær ſem gott er til viðar oc buí vm æꝼtir vanda Sa er hin ꝼioꝛðe er men kalla haghꝼællu garð er menn haꝼa ser ꝼirir merki garð æígna ſinna millum han ſkal gera sua þykkuan at æigi gange ꝼenaðꝛ i gægnum þa er han gildꝛ Nu gærðír oꝼt vm æigir manna ꝼen eða ꝼoꝛað þæt ſkall haꝼa ꝼirír garð meðan þæt ma En eꝼ þær ꝼær ꝼenaðꝛ iꝼír þa ſkall huær garðe upp um akr ſin oc eng eða bte ſkaða þæn ſem ꝼenaðꝛ gerer hans na grannom ꝼirir hans vangærðing Vm N eꝼ þíoðuægír renna at garðe þa ſkall líð a uera oc grind ꝼirir Rímar j oc okar í a endom oc kros band a þa er grínd gild Sua ſkall grínd ſætia at hon renne ſiolꝼ aꝼtr En eꝼ maðꝛ ſkytr up grindu oc gengr ꝼenaðꝛ i akr eða eng bte ſkaða þæn er goꝛ var oc landnam a oꝼan þæim er koꝛn eða gras a En eꝼ maðꝛ hggr grindar hæla eða væltir ſtæíní iꝼra er við liggr ſtendꝛ ꝼirir þui grínd open gialde auſla þæn er aꝼ varð oc landnam a oꝼan þæím er gras a alwarðƶ meſſo dag þa ſkall vera granna ſtæꝼna þæiꝛ garðar ero gildir er þæír taka þa ꝼirir gilda a granna ſtæꝼnu oc eꝼ garðꝛ værðꝛ bꝛoten þa ſkall menn till læiða at ſe a garð oc eꝼ garðꝛ hæꝼír gildꝛ veret þa ſkall ſa gíalda auſlan er ꝼenað atte En eꝼ monnom ſyniƶ at garðꝛ haꝼe æighí gildꝛ veret þa ſkall ſa gialda auuíſlan eri garðen atte En eꝼ garðꝛ hæꝼir veret bola a millum oc er ſa niðꝛ ꝼallen þa ſkulu þæír er haꝼa vilía gærða ſin lut oc bíoða þæím er mote æíghu at gerða ſin lut en ſa er æígi vill gærða abyrghiƶ ſkaða allan þæn er goꝛ værðꝛ huærs ꝼenaðꝛ ſem gerer oc í aura sylfrs a oꝼan þæím er ꝼirir ſkaða varð vm ꝼ men uilía garð haꝼa bea a millum þær ſem æighi hæꝼir ꝼyr veret gærði at iarðar mægní ſa er haꝼa vill oc ſua ſa er til motƶ a oc at íarðar hoꝼn halde huer vp ſiðan En ſa er æigí vill garðe halda eða æígí vill gærða gíalde at allu ſkada þæn er aꝼgereƶ Ꝼímt ſkal gera til garðinu at skípta luta oc haꝼa við vatta huart er hín vill eða æígí oc abyrghi hinn garð oc allan auſla þæn er aꝼ ꝼenaðe værðꝛ huær ſem á En at goꝛuum goꝛꝼum goꝛðum ſkall ꝼenaðe allum oc ſumum hæím bíoða oc læggí lagha ſækt við þæt ero í aurar sylfrs oc bte auſla ſem ví ſkynſamer menn meta huerſu v eꝼ æín maðr a ꝼenað en annar akr hín þꝛíði garð u gildan ſa er akren a ſkall æꝼtir monnom ganga oc lata þa ſea at ꝼenaðꝛ er komen i akr eða eng þa ſkal han oꝛ taka með vitnum oc lata vi men meta auſla þæn er goꝛ er oc ſætia ín ꝼenað þæn er í er komen oc reka lauſt í hus ín oc læggía á huatke baſt ne band oc þo at huert ſtange annat þa er þæt i albyrgð æíghanda en æígí þæſſ er ín ſætti oc alt ſlikt er buít ſem ſa er buit a míſſír ꝼírir þæím er akren a þa luki ſa honom er garðenn atte vgíldan gera ſkall æighanða boð ſamdgres er bu er ín ſætt En eꝼ han vill æighi ut lyſa late ſtanda ínní til ꝼimtar En eꝼ æigi er þa utt lyſt þa a þæt ſa er ín ſættí oc hæita þa loken auſla gíold En eꝼ maðꝛ tækr ꝼenað þæn a bꝛaut er ín var ſættr oc vill æígí lyſa ut at laghum þa hæítir þæt loko ran þa er hoꝼðingí ſæckr ork sylfrs við þæn er ín ſættí En huer annar er at er með honom bꝛott at reka ſæckr í aurum sylfrs En eꝼ ſu in kmr j akr eða eng eða annat buꝼe at garðinn gildum þa ſkall ín ſætia til auſla gialda oc lyſa ut at lagum ſa er á En tioðꝛ heſta eða tíoðꝛ kyr oc alt þæt bu er men ſætia innan garða ſíalꝼr oc værðꝛ þæt lauſt oc gerer auuíſla ſæti in til auſla gíalda oc ſætí in till auſla gíalda oc lyſi æigande ut at laghum vm N eꝼ maðꝛ a garðbꝛytill i buí sinu oc vitu þæt grannar hans bioðe hæím aðꝛ han gere nokoꝛn ſkaða oc ſæti han ín iaꝼnan ſiðan till ausla gíalda eꝼ han kmr i akr eða eng oc lyſi æígande ut at lagum Nu uil maðꝛ bu ſit ut lyſa oc hæꝼir æigi ſílꝼr till þa ſkal hann væð læggía eða ꝼa varðƶlu man væðíum iamgoðan En eꝼ han víll æigi vt lata ꝼyr er han hæꝼír ſækt i handum þa ſuæltir hann híoꝛð hans oc híun oc ſe ſæckr ork sylfrs við þæn er bu á oc bte bu míſſu ſem vi ſkynſamer men meta Nu uill hann æígí bu hans utt lata eða ſækt gíalda þa bæiðí hann ut buſſ ſins oc lyſi rane a oc ſtæꝼni ſa er bua kirkiv ſoknar þíng oc bæiði bndꝛ at ꝼarar at taka bu ſít oc ſæcktena með huer er ſæckr yri sylfrs við konong er æígí ꝼær Vmboðs maðꝛ konongſ a ꝼirir at vera eꝼ han er nokoꝛ namnda oc oðlaƶ með þuí kononge halꝼa ork sylfrs til handa ꝼirir buran æír ero aller ꝼrið hælgír er til ſkía en hínír vgíldír er ꝼirir ſtanda huart ſem þæír ꝼa ben eða bana Eꝼ Gatur allar oc garða lið ſkulu ſua uera ſem at ꝼoꝛno haꝼa veret En eꝼ maðr riðꝛ eða gengr iꝼir akr eða eng oc vill æígi ꝼara vm væghu retta þa er ſa ſækkr ork sylfrs við þæn er akr a eða eng En eꝼ maðr bꝛytr garð manƶ eða hggr til íarðar níðꝛ  ſundꝛ lígr við yrir sylfrs En eꝼ maðꝛ bꝛytr garð manƶ þa líggía í aurar við lið Nu hæítír æ lið till þæſſ er x ꝼaðma er langt En þæt hæitír balka bꝛot er lengra er þær líggr við ork sylfrs við þæim er gaꝛð a oc gere garð íamgoðan vm w eꝼ maðꝛ a heſt þa ſkall han annat kaup a ros till eða ꝼa at lane En eꝼ honom er leet ros till þa ſkulu þæt vattar vita Nu eꝼ heſtar bítaƶ þæir er sua ero varðuæíttir oc ꝼær annar bana aꝼ þa ſkall þæn meta er dauðꝛ er oc gialda han halꝼum værð aurum nema þuí at æíns at hin ſe værri allr en liꝼír en hín halꝼr er dauðꝛ er þa ma hann ækkí mæiru ꝼirir gera en ſíalꝼum ser Nu eꝼ maðꝛ a heſt þæn er ækki ꝼylgír roſſ oc bitƶ han till ſtalſtðo annars heſt a þæím heſte er algildi En eꝼ ſa ꝼær bana er till lypr þa líggr han daudꝛ a værkum ſialꝼs ſins vgildꝛ æighanda En eꝼ heſtr bítr ros til bana þæt er algildí En eꝼ ros bitr heſt till bana þæt er halꝼ gildi En eꝼ graðꝛ heſtr bítr íalk til bana þæt er algildi En eꝼ íalkr bitr ros til bana þæt þæt er halꝼ gíldi En eꝼ ros líggr daut uti þa skall menn till læiða oc lata ſea eꝼ þæím ſyníƶ heſt værk a vera þa ma han geꝼa íí mom ſok til íaꝼns rettar þæim ſem heſta æígu j grend þui at æíns hinum ꝼíoꝛða at han gere han vitnís ſannan at ſyní huer þæirꝛa æín æiði æꝼtir ſamvitƶku ſinní ꝼírír ſín heſt En eꝼ æín huer vill æigí ſueria ꝼirir ſín heſt gíalde ſa heſt værð aurum Nu er ros reket i dok eða dy ꝼirir ꝼial eða ꝼoꝛrað oc ma ſea í roſſa ꝼar till en æins í ꝼra þa ſkulu þæír menn er heſta æígu i grenn ſuare hínum ſama rette ſem aðꝛ var ſkilt n eꝼ ros eða naut dꝛepa ſina ꝼenað algildi er a þuí allu er oꝼriki gengr at eꝼ veruetna þær ſem menn ætia heſte manƶ at uuilía þæſſ er a heſt bte ſkaða þæn er aꝼ værðꝛ æꝼtir lagha dome  aꝼundar bott þæím er heſt á En eꝼ halꝼrar ærkr ſkaðe værðꝛ a bte ꝼulrette æꝼtir lagha dome ſua ſem með hæiꝼt eða aꝼꝼund være goꝛt En huær abyrgiƶ ſik ſialꝼr a heſta vighí huerir ſem ætía Eꝼ maðꝛ lyſtr heſt a heſta vígí nauðſynía lauſt gialde æiganda aꝼundar bott æꝼtir lagha ðome En eꝼ han ſpællaƶ aꝼ bte æꝼtir lagha dome ꝼírir ſpæll  ꝼullrette þæím er heſt a Nu tækr maðꝛ hæꝼting aꝼ roſſe manƶ o loꝼat gíalde æíghanða æꝼtir dome oc albyrgiƶ at allu oc værk þæſſ till þæſſ er æíghande kmr hondom á eða ſyni æin æiðí nema han ſæti ín tíl auſla gíalda En eꝼ ykr eða annar ꝼenadꝛ rennr æꝼtir manne ſæti in ꝼenað ꝼyr en han haꝼe ꝼareð um íí bea ælligr albyrgiƶ at allu vm v værdꝛ ꝼear ꝼleng a gæitum  ſauðum eꝼ maðꝛ dꝛepr oc vill æigi viðꝛ ganga En eꝼ maðꝛ a gíaꝼgolt þæn er værðꝛ er halꝼrre ork þa værðꝛ ꝼíar ꝼleng a þuí æínu ſínní  roſſom oc nautum værðꝛ þo ꝼear ꝼleng at æít dꝛepe oc þegar er ꝼear ꝼleng a ꝼenaðe er æígí bera hæím til huſa æíghanða En moꝛk sylfrs liggr við ꝼear ꝼleng holꝼ kononge en holꝼ þæím er ꝼenað á oc bte ſkaða ſem ví ſkynſamer men meta En eꝼ maðꝛ drepr ꝼærre gæitr ſuín eða sauðí hoꝼða tals en ííí þa bte æꝼtír lagha dome oc aꝼundar bott þæím er ꝼenað á æꝼtir lagha dome En eꝼ maðꝛ dylr værka ſínna ſyní með lyritr æiði En eꝼ naut eða ros er ſært eða bart oc bera ꝼtr hæim til huſa æíghanda aꝼ er þa ꝼear ꝼleng bte þo aꝼundar bot æꝼtir lagha dome halꝼt kononge en hann þæím er ꝼenað á En eꝼ maðꝛ drepr ꝼenað manƶ oc gengr við oc ſægir ſíalꝼr a hendꝛ ser haꝼe ſa hít dauða er dꝛapp en hín hæilt ꝼirir er atte ldꝛigi gengr ꝼenaðꝛ ser till ugildís Nu er æín ſok a allum aꝼundar rette þeſſom En eꝼ maðꝛ dꝛepꝛ ꝼenað manƶ eda gerer a ꝼear ꝼleng þa ſkal æighande ꝼear ſtæꝼna heraðƶ þíng vm nettr íí þæt ſkall ſkia oc lata ſat gera með í manna vítní nema hín vilí við ganga læiða ſkall í mana vitni vm at þæim ſyníƶ manna handa verk a vera ꝼenaðe þa ſkulu þíngmenn dma a hendꝛ honom lyríttr æíð þæn ſkall han vínna ínnan manoðꝛ ſrra dagha En eꝼ ſa ꝼællr gialde ꝼenað værð aurum oc læggi á moꝛk sylfrs halꝼa kononge en halꝼa þæím er ꝼenað á En eꝼ maðꝛ bær ꝼenað manƶ eða ſærer þa ſkall bta laſtu a ſem ví ſkynſamer menn meta Eigi er ſarbot a ꝼenaðe eꝼ hæill værðꝛ en uerka ꝼall oc nytt ꝼal þætt ſkall bta ſem ſkynſamer men meta yrír líggr við augha a nautí ſua við hoꝛn ſua víð við hala en ꝼioꝛðongr værðƶ við augha a roſſe En eꝼ maðꝛ hggr hala aꝼ roſſe ſua at roꝼa ꝼylgír sa er sæckr ork sylfrs h kononge en halꝼa þæim er ros a oc haꝼe ſa ſtokku er ſtytti oc hæíti maðr at hæimſkare en hín hæilt a mote er atte Nu ſker maðꝛ taghl aꝼ nautum ííí bte í aurum sylfrs En eꝼ aꝼ ꝼlæírum ſker bte ork sylfrs halꝼa kononge en halꝼa þæím er naut atte En eꝼ maðꝛ molkar ku annas manƶ late huð ſína æꝼtír lagha dome  ræꝼſíng rettarans nema ſolten maðꝛ maðꝛ molke oc gíalde þo nytꝼall ſem vært er þæím er bu a her v ꝼær alt ſaman híoꝛð oc hirðir þa ſkall hírdingi víta huat aꝼ hioꝛðu værðꝛ oc bera vm bokat vítní eꝼ han er vatbær vm þæt mall en eꝼ vgſi ſtangr vxa þæt er halꝼgildí En eꝼ vxi ſtangar ku þæt er algildi Oll þau naut er yngri ero en þꝛeuætr þa er algildi a oc a allum kollottom nautum Nu er naut ſtangat þa ſkall men till læíða oc eꝼ þæím ſyniƶ at naut haꝼe ſtangat þa ſkall hyggía at nautum oc híoꝛð þæirꝛi er með þæím haꝼa genget En eꝼ æít huert naut hæꝼir ben a hoꝛnom goꝛ eða bloð eða har þa er þæt líkaƶt till oc bte ſa er þæn ꝼenað á æꝼtír laghum ſem aðꝛ ſægír En eꝼ hundꝛ bitr ꝼenað manna eða æltir a ꝼoꝛað bte ſa er hund a halꝼt ꝼyrſta ſinní en alt iamꝼnan ſiðan eꝼ vítní ero till n eꝼ æighí ero vítní till halde ꝼirir æin æíðí at ſínní vitand ꝼirir huería græín þeſſa Nu er þioꝛ i ygſna tale þenna v eꝼ maðꝛ ler grip ſin þa ſkall huær lane hæílu hæím koma eða gialde værð æighanda ſem ví ſkynſamer menn meta nema hín tyniƶ með lane er leet var þuí at æigi matte han þær lan abyrghíaƶ ſem hann matte æigi líꝼ ſíalꝼs síns Nu ſkall ængi maðꝛ lan lengr haꝼa en leet er en eꝼ han hæꝼír lengr þa er han ſæckr ork sylfrs við æighanda eꝼ hín kraꝼðe er atte oc leðe þæt hæitír ꝼoꝛnæme nema loghlegh nauðſyn banne Nu þo at maðꝛ ꝼare með yk annars manƶ at lane eða at læighu þa ſkall ſa albyrgíaƶ er heſt a þo at han gere nokoꝛn ſkaða eꝼ æigi er aꝼ þærſ valdum eða vangæƶlo er með ꝼær n eꝼ maðꝛ tækr grip manƶ u leðan ſkíp eða heſt huart ſem er mæira skip eða mínna eða yki eða aðꝛa lutí þuí lika bte æꝼtír lagha dome þæím er tækit var ꝼirir d æꝼtir atvíkum huat naudƶyn til till dꝛo þæn er tok oc huær aꝼꝼund þæim var í goꝛ eða huer ſkaðe þæim varð at er tækit var ꝼírir oc huat manna ſa er er tækit er ꝼirir bte bæðe ſkaða bott oc ſlika ſækt ſem þæír dma honom oc ſua konongdomenom eꝼ þau atvik ero a En eꝼ maðꝛ tækr ſkipp manƶ þa ſkall æinní ſok ꝼirir ſuara ſik oc vmagha ſína væruetna eꝼ þær ſem ſætr ero till bea manna þa ſkal ꝼara oꝛ huſa hagha þa er í manoðꝛ ero aꝼ ſumrí nema þæím þíkkí allum annat ſannare Nu ſitr æín huer lengr niðꝛí þa ſkall ꝼirir bíoða honom þær ſeto Nu ſítr hann kyr æigi at ſiðꝛ þa ſkall han ſtæꝼna honom heraƶ þíng ꝼirir ran oc þær ſeto þa æigu þíngmenn at dma kononge halꝼa ork sylfrs ꝼírir grasrann en læíghlendenge halꝼa ork sylfrs ꝼírir gras værð Nu ſkall hann ſta bndꝛ oc heraðƶ men ſua margha ſem han þarꝼ at ꝼra buꝼe hans oꝛ huſa hagha ſínum huer er ſæckr yri sylfrs við konong er æigi ꝼær oc er till kallaðꝛ Slíkt líggr við er han ꝼær hæim j huſa haga ꝼirir tui manoð vm v ſkall til ſætra a ꝼiall up merki vera ſem at ꝼoꝛno ꝼare hæꝼír veret ꝼra æighi aꝼ ſtað nema han ꝼre engum manne till mæíns Sua skall þær ſætr at ſamu þær ma ſmale æigi ꝼara með hæím boðom þær ſkall mta hoꝛn hoꝛne en hoꝼ hꝼe N eꝼ í men eða ꝼlæíri bua a vm æinu b oc ſa aller æín b Nu hæꝼír æín huer ꝼyrſkoret eða laðet en aðꝛer oc vill lata ſmala ſín i gærðí þa ſkall han ſua lata halda ſmala ſinum j gærði at æigi kome j akr eða eng granna hans en eꝼ í kmr bte ſem ví ſkynſamer men meta oc landnam a oꝼan þæím er koꝛn oc gras á Nu hæꝼír ſa laðet koꝛne ſínu er ſiðar ſkar þa ſkall hín en ſiðar halda ſmala ſínum at æigi kome i bit granna hans ꝼyr en iaꝼnbítið er eða gialde landnam þæim er gras a Sua eꝼ ꝼenaðꝛ manƶ gengr í akr eða eng at goꝛðum gildum En eꝼ maðꝛ læggr troð ſina við akr eða eng annars manƶ þa ſkall han huerꝼa garðe gildum vm vm Jodgata oc ſætr gata oc aller regſtrar ſkulu ſua uera ſem a at ꝼoꝛno haꝼa veret Nu líggr þíoðgata vm b manƶ þa ma hann ꝼra aꝼ b ſinum með þæím koſte at gera aðꝛa iamgoða uttan garðƶ at ꝼara uttan garðƶ j þyrru oc j vato þa ſkal þa ꝼara þo at hon ſe lengre Nu ſkall þioð gata vera víij alna bꝛæið En eꝼ hann ſpillír uiðare akre akre eða eng þa ſkall þæt bta ſem ví ſkynſamer men meta oc landnam a oꝼan Nu rener maðꝛ annan man þioðgatu gialde kononge halꝼa ork sylfrs Sua at ſamu eꝼ maðꝛ rener man handꝛane oc þæim ꝼulrette er rentr er æꝼtir lagha dome Nu bꝛytr maðꝛ bꝛu aꝼ þíoð vægh gere aꝼtr íamgoða ſem aðꝛ var oc læggi a ork sylfrs hínum er bꝛuna atte Nu rener maðꝛ annan ſætr gatu eða regſtre þui er veret hæꝼír at ꝼoꝛno bte kononge halꝼrre ærkr Sylfrs ꝼirir vægha ran oc haꝼe hin gatu ſem aðꝛ her Vmboðs maðr konongs ſkal kræꝼia vægha bota a miðꝼaſtu þíngí oc bíoða vægha btr þær ſem bondom þíkkí bæƶt till ꝼallet vera at btter ſe oc gera bondom lagha ſtæꝼnu till at btter se væghír Nu er hin ꝼyrſta lagha stæꝼna þegar ſníoꝛ kmr aꝼ oc til þæſſ er plogr kmr ut Su er annur þa er loket er var oꝛko oc till hy ſlatto Su er hín þꝛiðia er hæꝼƶ þa er anduírki er j garðe oc til þæſſ er ſníoꝛ kmr a ſono þæt ero lagha stæꝼnur till vægha bota þæt hæítír anna millum lt þæt er þær a millum ſpillíƶ þa ſkall j þeſſar ſtæꝼnur bta A iðꝼaſtu her þíngi ſkal vægha kræꝼía ſem aðꝛ er ſagt n bondꝛ er o ſkyldir at ræiða æꝼtir þuí ſem þæir ſea at bæƶt hꝼr j heraðe Nu ſkall vægu alla ſua bua at ꝼrer ſe bæðe at rennna oc at riða huart ſem er vætr eða ſumar Nu eꝼ ar ꝼalla við þíoð væghu þær ſem æígí ero ſtoꝛſkipum ꝼrar þæír ſkulu gera vægh ꝼran er iarðer æígu tua vegha gere bꝛu íꝼír eꝼ þæír haꝼa aꝼl till eða ꝼlota oc togh i bæðe lond pꝛam eða æíkíur En eꝼ æígí er ſua goꝛt þa líggr við holꝼ ork sylfrs kononge  oc ꝼae ꝼar iꝼír a æigi at ſiðꝛ Oll þau ꝼoꝛoð er ſua ero a þíoð læiðum at heſte ſkall a kaꝼ lypa með mana liði upp dꝛaga þa líggr við holꝼ ork sylfrs kononge hín oll er aꝼ bake þarꝼ at ꝼara vndir at læiða eða íꝼír at kyra liggr við í aurar sylfrs kononge Oll þau trio er ꝼallen líggía íꝼír þíoð vægh þuæran oc ſkal heſtr ꝼroſklypa íꝼír vndír manne líggr við yrir sylfrs kononge Tre huert er liggr íꝼír þíoðvægh þuæran þæt er heſtr bꝛígðꝛ ras ꝼirir gialde kononge halꝼan yri sylfrs her Baughræið hæítír þæt er konongs vmboðs maðꝛ ſkall haꝼa anna a míllum eꝼ han víll ſkera up boð með vattom oc ſtæꝼna heraƶ þíng siðan ſkulu þæír ræið hæꝼía þær ꝼyrſt ſem konongs vmboðs manne þíkkí meſt þoꝛꝼ at vera oc riða þíoð væghu retta þæt hæíta alt þioðuægír er renna æꝼtír endelangum bygðum þæt aðꝛrer er renna ꝼra ꝼialle till ꝼíaru En aller aðꝛer vægír er líggía til bea manna hæíta þꝛivægir oc líggía þæiꝛ ækki vndír baughræið æla ſkall ſpiotƶſkapt víí alna langt gere till henkr í aꝼ viðíu henge adꝛa a odd en aðꝛa a ſkapt Næꝼna ſkulu heraðƶ menn þæn bonda er þæír vilía han ſkall ſtíga a bak heſte oc læggia ſpiot ſkapt ꝼirir ſik vm þuært bak heſte oc riða at þíoð vægh miðíum líggr yrir sylfrs at gíalda kononge viðꝛ tre huert er honk tækr aꝼ ſkapte þæt hæꝼír hæitið baughræið at ꝼoꝛno llar halꝼrar ærkr sæcktír at væghar ꝼalle albyrgiƶ ſa er ioꝛð a en allar þær er ſmærre ero abyrgiƶ læíghu líðí oc vere ſkyldꝛ till at ræiða væghu íꝼír  ſua íꝼír hæimroſt hít ſama En hæim roſt ſkall ſua long vera ſem veret hæꝼír at ꝼoꝛno ꝼare till huers manƶ æígnar En þæiꝛ vægir aller er renna almennelega íꝼír þa ero í alra heraðƶ manna albyrghð þæirꝛa er þæn almenneng æighu vm v hæíta þæt þioð ar er ſua ſtoꝛar ero at ero ꝼlotrennar oc æigi ma bꝛum up upp í halda þo a íꝼir ſe goꝛuar Nu eꝼ þær er þíoð uæghr till oc íꝼír þa ſkall ſa ꝼa till ꝼarhirði er ioꝛð a neſt En aller geꝼe ꝼe till þæiꝛ er iꝼir vilía ꝼara þæt hæitir almennengs ꝼar þæt er skyld ꝼarlæigha væghꝼærli pæning vegen ꝼirir man huern oc annan ꝼirir heſt huern En bygðar menn kome kaupí ꝼirir ſik oc alla ꝼatka menn ſua ſem þæir megho oc han ſe væll halden aꝼ En almoſo men ero í albyrgð bygðar manna nema bygðar menn geꝼe ꝼarhírði ſua at han haꝼe ꝼulnað ꝼirir huartuæggía Nu eꝼ ꝼarhirðír nyðír væghꝼærla till mæírí ꝼarlæíghu en mælt er Su er ann ſok er han ſyníar manne þæím er læighu byðꝛ Su er þꝛiðía er þærs ꝼars miſſir dgre lengr oc værðꝛ ꝼarhirðir at þui kunnr oc ſannr þæt hæítír væga ꝼall þa er han ſæckr halꝼre ork sylfrs við konong En annare halꝼre ork sylfrs við þænn er ꝼarhírðí ꝼek till oc haꝼe han till ſkíps umbota n eꝼ maðꝛ lætr ꝼlytia naut a ſkípí kome kaupi ſínu ſem hann ma en eꝼ maðꝛ gengr a ſkípp ꝼarhirðíſ eða tækr ꝼirir hond honom þæt er ꝼoꝛnæme ſa er ſækr ork sylfrs halꝼ kononge en halꝼt ꝼarhírði Nu er ꝼarhirðir æighi ſkyldꝛ at ꝼlytia lengr en till þæſſ en ſoll er ſætt oc æigi ꝼyr en ſol rennr vpp þui at ſol ſkall ꝼlvtníngi raða vm ſumar en daghr vm vætr En eꝼ han ꝼlytr þíoꝼ iꝼir vduldꝛ þa hæꝼir hann ꝼirir goꝛt huð ſínní oc hæitir þioꝼs nautr Nu eꝼ ꝼarhirðír ꝼer oꝛ ſundí Syſli lanƶdꝛotten eða hans vmboðs maðꝛ annan till innan íí dagha eða bote ork sylfrs halꝼa kononge en hallꝼa till ꝼarhírdís ſkips vmbota með þui at þæt er ꝼarar talme eꝼ ſkip er æígi í ſimdi En eꝼ ſkip ꝼyrníƶ ſua at þæt er æigí ꝼrt ꝼae bygðar menn annat ꝼrt i ſtað þæſſ En eꝼ þæír ꝼa æigi ínnan íí natta eða gíalde kononge ork sylfrs oc ꝼae till ſkíp ſem aðꝛ vm vær a vatnn oc væiði ſtoð ꝼirir ſínní ioꝛðu ſem at ꝼoꝛno hæꝼír veret nema at laghum ſe ꝼra komeð Vottn oll ſkulu ſua renna ſem at ꝼoꝛnno haꝼa runnít væiti þæt ængi maðr aꝼ b eða a b annars manƶ nema þæt bꝛiote ſialꝼt En eꝼ þæt er væítt þa ſkall aꝼtr væíta oc gíalda iarðar ſpæll æígghanda oc landnam a oꝼan Nu eꝼ a rennr bea a míllum oc ꝼiſkar j eða bækkr þa æíghu halꝼan huarer eꝼ þæír æighu ſua ioꝛð till tuæím veghom En eꝼ a e bækkr rennr reet oc bꝛytr a huarſkers lanð þa gere ſua huar væiðí vel aꝼ ſínu lanðe ſem goꝛt haꝼa at ꝼoꝛno ꝼare Nu eꝼ a bꝛytr aꝼ annars þæirꝛa íoꝛð þa a ſa ó er ioꝛð atte þa ſem hon bꝛaut en hin granda eða yri þíngat till ſem hon var mið meðan hon ran reet at ꝼoꝛno En eꝼ hon bꝛytr mæír þa a ſa er ioꝛð atte bæðe  oc granda þinnugh till ſem hon var míð meðan hon rann rett at ꝼoꝛno Engi ſkall ꝼirir aðꝛum væiði ſpilla eða banna þa ſem han hæꝼír haꝼt at ꝼoꝛno ꝼare En hueruetna er men æíghu lax ó ſamann þa ſkall huær gera væiðí uell i ſínní  oc gera þo ſua at ꝼíſkar meghe renna vpp at  huerrí ganga ſkall guðs gíoꝼ till ꝼíalƶ ſem til ꝼiaru eꝼ genget vill haꝼa En ſa maðr er gærðír ꝼírir þa ſkulu þæír er ꝼirir oꝼan æíghu gera honom ꝼímtar ſtæꝼnu a þingi oꝛ at bꝛíota En eꝼ han uill æígí oꝛ bꝛíota þa ſkulu þæír eſta liðs till oꝛ at bꝛíota Bonðe huær er honom ſyníar till ꝼarar er ſæckr yri sylfrs við konong En þæiꝛ er garð gærðu j at vlaghum gialde þæím ork sylfrs er ꝼirir oꝼan bua oc þæír vidaðo væiði ꝼirir Engí ſkall ꝼara í annars á nema han vílí þæím væíða er ana á oc gialde hínum þo landnam á a oꝼan Engi ſkall aðꝛum væíði ſtoð banna ꝼirir ſínu lande oc ængi annars væiðí ſtoð ſpilla En eꝼ menn ſpilla þæirꝛi ꝼiſkí bꝛíota oꝛ garða nema þuærgarðꝛ ſe þæír er ꝼirir boðner ero at eða væiðí gognum ſækr hoꝼðíngí ork sylfrs við konong ꝼirir loghbꝛot annare ork við æighandar j aꝼundar bott En huær annara er honom væítti líð till ſæckr halꝼre ork sylfrs víð konong en annare halꝼre ork sylfrs við æíghanda j aꝼundar bott oc bæte garð aꝼtr oc gogn oll oc ſpælvírki ſem ví ſkynſamer menn meta la vírkí oc auriða eꝼ þui ſpíllír ſæckr halꝼre ork sylfrs við konong oc annare halꝼre ork sylfrs vid þæn er ꝼíſkína á þæt hæítír ſpællvírkí oc bte ſem vi ſkynſamer men meta íí aꝼ huars hende Skulu iaꝼnan ví menn meta eꝼ halꝼrar ærkr ſækt ꝼylgir en xí en mæírí ſækt ꝼylgir ſkaða botom her Sva er mælt er menn ꝼara iſíld ꝼiſkí þa ſkall bæðe værpa a akr oc eng oc huar ſem han víl at uſæckíu oc haꝼa aꝼ alt at ſumar malom n eꝼ han hæꝼír æigi þa aꝼ alt þa a landƶ dꝛotten huart er hann vill landnam eða ſildꝛ þær ſem a líggía eꝼ han hæꝼir aðꝛ aꝼ ꝼímtað En allan þæn auuiſla eʀ ꝼiſkí menn gera í ſildꝼíſkí ꝼramar en lyꝼt er at laghum bte auſla allan ſem ſkynſamer menn meta huart ſem værðꝛ uttan garðƶ e ínnan n eꝼ þæír uilía æigi bt haꝼa þær læggi a landnam n eꝼ þæír ælda garðum manna eða gríndum eða anduírki gíalde ſkaða ſem meten værðꝛ oc landnam með huart ſem þæír bta þa eða ſiðar En landnam oc auſla bott ſkíptíƶ míllum lanðƶ dꝛotens oc læíghu liða æꝼtír þuí ſem bok vikr aðꝛ at í landa byggíngum Standa ſkulu vm ſokner i ſild ꝼiſki n eꝼ þæír ꝼara bꝛott at vbtto þa ſe ſtyri i varðƶlu ꝼirir ſkípara ſína huar ſem han verðꝛ ſtaðen en han ſke ſít aꝼ þæim en ſaker ero a geꝼnar ællígr ſuare ꝼirir ſik æín Nu eꝼ þæír takaƶ ꝼirir arar eða þilíur eða auſkær eða annan ræiða e ꝼiſki gogn eða ſpíllax ꝼírir bte ſem ſkynſamer menn meta oc aꝼundar bot æꝼtír lagha dome n eꝼ gerer æighande þetta æít huært þetta ſua at æighande er ihía bte ꝼulrette æꝼtír lagha dome æíghanda oc ſkaða ſem ſkynſamer menn meta en kononge halꝼa ork sylfrs Eꝼ v taka menn ſíld oꝛ nætíum manna oc ero þæír æigí huſgangs men eða híun þæirꝛa oc værðꝛ þæt vítnís ꝼaſt æígníƶ þæír þæír ſild þa alla er næt æígu er hín haꝼðe boꝛet a land er oꝛ íos at vlyꝼí En eꝼ maðꝛ ríꝼr næt manna at vilia ſinum eða ſker ſild oꝛ at taka bte nætía ſpæll oc væiði ſem ví ſkynſamer men meta en kononge halꝼa ork sylfrs her ngi ſkall aðꝛum bꝛigðuærpi gera haꝼe ſa varp er ꝼyrrí rende toghom ſínum eða ꝼíſki þæím er han gerðe bꝛígð uerpí En eꝼ huargom værðꝛ at gagne bte ſtyri maðꝛ hínum ſtyrí manne aꝼundar bot æꝼtír lagha dome en haſete huer yrí haꝼe þæt hínſ haſetar En eꝼ baðer renna í ſenn toghom ſínum oc kaſtaƶ í mot haꝼe þætt huar en ꝼær eꝼ huarge kaſtar íꝼír anna En eꝼ aðruuíſ er haꝼe halꝼt huar huar ſem mæira ꝼiſkír En eꝼ menn kaſta lognom til ſildar þa læg vndír kaꝼla huær er vill þær till er kríngar koma a land oc ſe æigí ſild oꝛ nætíum ꝼyr En eꝼ þæím er æígi í ꝼra víſat þa biarghe huer ser með huarꝼum roð haꝼum oc þo ſua at þæír væítí ꝼulla bioꝛgh hínum En eꝼ æínhuer viſar hínum ꝼra oc auſa hínír ſild ſiðan þa æígnaƶ þæír ſild er kaſt atto En eꝼ þæir laða til vꝼrs ſua at þæír ꝼa enga bíoꝛg væítta aðꝛ en barmtogh kome a land þa æigniƶ ſa ſild er varp a þa alla er hínír koma a land en eꝼ niðꝛ ſkkr haꝼe huar ſem ꝼek En ſa er lægs a kaꝼla oc vill æígí bíoꝛgh væíta oc gerer væiði ſpæll oc er honom ꝼra uíſat bte æꝼtír ꝼyrra ſkíloꝛðe nætía ſpæll oc væiði oc ꝼulrette þæím er varp a en kononge ork sylfrs En eꝼ ret nætía væiðí ſpillír ſua at kaſtar íꝼír kaꝼla e ſker ꝼlíotande aꝼ eða huat nætía ſpæll værðꝛ eða væiði ſpæl aꝼ handuommom annars nauðſynía lauſt ꝼíſkí þæím er hann gerðe væiðí ſpæll oc bte ſkada eꝼ aꝼ gereƶ oc aꝼundar bott æꝼtir lagha dome En eꝼ nætt kunnu ſaman at renna aꝼ ſtraumum eða ſtoꝛmom þa ſkal ſua i ſundꝛ ſkilía at huarge haꝼe ſkaða aꝼ eꝼ þui kmr við En eꝼ æígí komr þuí við bte ſkaða þæn ſem aꝼ værðꝛ nema baðer ſe i hía En eꝼ baðer ero í hía haꝼe halꝼan ſkaða huarr nema annas vold haꝼe við genget vm Gas hauka alla oc vale alla huar ſem þæiꝛ værpa þa a landƶ dꝛottenn oc eꝼ han vill ſælía vale þa ſkall bíoða kononge at ſælía ꝼyr en aðꝛum konongr ma lata væiða vale a huers ioꝛðu er hann víll í noꝛeghe en huer annara er tækr ꝼre aꝼtr oc læggi á landnam landƶ dꝛotne Læíglendengr ſkall æígí lyꝼa at ſætía ſkipp upp lengr en um v nettr att ꝼro veðꝛe Moꝛk ſkall læighlendengr till þæſſ nyta at gera ſkipp æit till þurꝼta ſínna oc þo æígí mæira en xí æreng medan ſa læighu male er En eꝼ mæira gerer þa gerer han þæím er ioꝛð a oc landnam oꝼan á Næꝼrar ſkal æighi líoſta till ſalu nema hann þurꝼí at kaupa nytƶlu ſalt till buſ ſíns Salt ſkall æigi mæira gera en han þarꝼ till bus ſíns nema hann þurꝼí at kaupa þaknæꝼrar iꝼir ſik meðan hann byr þær Tiaru ſkall han oc æigi mæri gera en han þarꝼ at bꝛæða ſkíp ſín Samkumdi ſkall oc ængi maðꝛ gera a annars íoꝛðu nema ſa þurꝼi olgærðar en læíght hæꝼir ioꝛð En eꝼ hann gerer gíalde ork sylfrs kononge huerſu n eꝼ byggíƶ ruðſtaðꝛ  heraðe eða í almennenge þa ſkall ſa er ryðꝛ haꝼa íí vætr læígu lauſt oc læiðangrs  ækki ſkyldꝛ till boðburða ne ꝼaru manna ꝼlutníngs En at liðnum íí vætrum þa ſkulu ví ſkynſamer menn meta hua ſa ruðſtaðꝛ ma bera læígu eða læiðangrs ſiðan ſkal ſa bera boð till nyboles er neſtr ſítr ꝼirir en aꝼ nyble til neſta bear á boðlæið ꝼram En eꝼ boð ꝼællír ſuare ſliku boðꝼalle ſem aðꝛer bndꝛ En eꝼ menn ſkill a huer neſtr br er þa ſkall með ſtongu mælá oc er lutr manƶ þuí værrí ſem maðꝛ ber boð lengr aꝼlagha þui En eꝼ ruðſtaðꝛ yðíƶ aꝼ þuí at oꝼmikít er a langht oc getr æighande æígí byght oc vill han þo gærna þa ſe ſua boð boreð oc ꝼatker menn ꝼlutter ſem var at ꝼoꝛno ꝼare vm Sa ſkall bera boð bea a míllum er hyggia kan ꝼirir oꝛðe oc æiðí Bonde ſkall í hond ſælía eꝼ han er hæíma huſpryu eꝼ han er æighí hæim Syni þæirꝛa eꝼ hann er ꝼultíða dttr eꝼ hon er vaxen Brytia þær neſt oc æ hinum bæƶta manne er  b er ſtadðꝛ En eꝼ híun ero oll oꝛ b gengen þa ſkall ganga i hus bonda eꝼ opet ſtendꝛ oc ſætia nidꝛ j anduæghi oc ſtyðia ſua at æigi ꝼalle En eꝼ æigi ma ín koma þa ſkall binda boð iꝼir dyr miðíar at huer maðꝛ meghe ſea er in gengr han ſkall ganga till þæirꝛa er boð baro honom oc ſpyria huat boð ſagðe oc bere ſiðan till neſta granna eraðƶ menn ſkulu ræiða natſtað at boðe þínnug ſkall boð ꝼara ꝼyrſta dagh ſem ræiðt er oc ſua annan oc ſua hín þꝛiðía oc ſkera æigi ſæinna upp er boð meghe væll natſtað na Nu ſkall ſa er ꝼirir ſitr víta huern tima dagſ boð kom till hans með vitnum eꝼ till ero En eꝼ æigi ero vítní til þa ſkall ſa vítna með lyritr æiðí er þíngat bar Nu kallaƶ maðr boꝛet haꝼa boð till granna ſins en hín kueðꝛ næí við er ꝼírír ſítr þa ſkall ſa uitna me lyrittar æiði er þíngat bar at han bar boð æighi ſkemra ne ſæínna er hann atte með laghum at bera þa ſkal ſa gíalda boðꝼall er ꝼirir ſitr yri sylfrs kononge Nu er þegar boðꝼal en æigi ſker natſtaðe annat þæt er æígi værðꝛ boꝛet þæt hít þꝛiðía er ꝼær i hendꝛ vmagha En eꝼ maðꝛ ꝼlytr huſ ſinn aꝼ ꝼoꝛnom tuꝼtum oc a þær tuꝼtir er honom hagha bætr innan garðƶ þa ſkall till þæirꝛa huſa boð bera oc ꝼatka menn ꝼlytia En eꝼ ꝼyr ſætr níðꝛ albyrgiƶ ſialꝩr at allv Engi ſkal boð bera a hond aðꝛum ſiðan ſolo er er ſæt vm ſumar en dagr vm vætr oc ſua vm ꝼatka menn hit ſama v ſkall huer þingi huerſu raða er þíngs þikkiƶ þurꝼa þa ſkall huer þæt boð bera en engí ꝼælla Nu ſkall þæt ꝼara með vætr huſum en æighí með ſættrom En eꝼ han ꝼællír ſæckr yri sylfrs við konong Nv ſkulu bndꝛ aller till þíngs koma er boð komr till hus nema æinuírkíar æínír þæiꝛ ſkulu ííí þíng varða konongs þíng andꝛaps þíng oc man tals þing till íaꝼnaðꝛ oc vapna þíng þæt ſkulu aller retnæmer menn ſkía En oll þing annur ſkulu retnæmer menn hæíma ſitía eꝼ þæír uílía Sa er æinuirkí er yngri maðꝛ ꝼylghír till værks en xv vætra gamall huart ſem er hans ſun eða annars En ækkía oc vkuangaðꝛ bonde ſkulu þuí at æíns till þíngs ꝼara at þau vilí en bndꝛ aller ero ſkyldír at ꝼara till þíngs þegar boð kmr till hus eða gíalde þinguití yrí sylfrs kononge Nu eꝼ boð kmr siðla till bonda oc er læíð ſua long at bonde ma æighi till þings koma at miðíum dæghi oc hæꝼir han till þæſſ í manna vitni ſkilrikra þa ma hann hæíma ſítía at vſækkíu En eꝼ ꝼlæiri menn verða ꝼirir æínní ſok um þínguití þa ma boð ſtæꝼna þæím þíng eꝼ þæiꝛ ero a lagðꝛ ꝼirir vattom Ꝼtka menn þa vm alla er ꝼrendar þæirꝛa haꝼa æigi ꝼoꝛlags yri till ꝼirir þa at læggia oc æigi æigu ſialꝼer ꝼe at ꝼða ſik oc æigi ero ſialuer ꝼrer at ꝼlytía ſík þa er huer bonde ſkyldꝛ at ꝼlytia þa ſua æínuirkí ſem ꝼullr bonde Sua þarꝼ ꝼatkr maðꝛ guðs ſem hín er mæira á oc ꝼlyti æꝼtir boð burð aller oꝛ b ſa ꝼyrſtar er ꝼremſtr ſítr a boðlæið oc ꝼlyti til neſta bear ſæckr yri sylfrs huer er æigi ꝼlytr ſua við kngi n eꝼ ꝼlytr i avðn eða þínnugh ſem hín ꝼatke dyr aꝼ hans ꝼylgð eda ſkynſamum monnom virdíƶ hans vold haꝼa til genget oc ſua eꝼ maðꝛ viſar ꝼatkom mane í ꝼra ser oc vill æigi hyſa han oc dyr han ꝼirir þætt ſa er at ſliku værðꝛ uítnís ꝼaſtr ſem guð late engan værða þa ſkall han bta þæn man ꝼullum botom ærꝼíngía híns dauða æꝼtir ſkynſamra manna dome æꝼtir atuikum oc ſua þægn oc akkte þæiꝛ dom ſín er dma þær vm ínværðlegha at ſlikar vhæꝼoꝛ meghe æígí oꝼmíok j venío dꝛaghaƶ En eꝼ hín víll æígi viðꝛ taka er ꝼirir ſítr eða ín lata læíða þa næꝼní ſa vítní við er ꝼluttí oc abyrgí hínum ſiðan er víð skildí taka þa er han ſkíldꝛ uíð En eꝼ ꝼatokom manne værðꝛ ſiðan annat huart dyr aꝼ ꝼroſte eða bíta hundar eða dyr till bana þa er þæt i þæſ bonda abyrgð er uti leet líggia en æigí þæſſ er þinnugh ꝼlutti Eigi ſkall ꝼatka men ꝼlytia ſiðan ſolo er ſætt þuí at ſoll ſkall raða um ſumar en daghr vm vætr En þæír ſem ſialꝼr ꝼlytía ſik haꝼe hus hæimmoll vm vætr at giaꝼtar male ælligr ſæckr ij aurum sylfrs við konong nema han dyi uti þa ſe vndír lagha dome nema ſialꝼr víſí vmagha ſínum aꝼ hende ſer abyrgíƶ eꝼ han hæꝼír ꝼoꝛlags yri ꝼírir han æt er oc æínkanlegha boðet eꝼ ꝼatkr maðr værðꝛ ſíukr oc bæiðiƶ preſt þa er bonde ſkyldꝛ æꝼtir preſte at ꝼara oc ꝼlytia hín ꝼatka æighi ꝼyr oꝛ huſum ſinum en preſtr kmr tíl hans ſæckr ííí aurum sylfrs við konong eꝼ æigi ꝼær æꝼtír preſte En eꝼ preſtr uíll æígi ꝼara abyrghi honom með vattom Nu ſkal ꝼatka menn hærbirgía um nettr oc reka æigi ut ſiðan ſolo er ſæt En eꝼ nokoꝛ ryꝼr þeſſa ſkípan vm ꝼatka men þa er ſa ſliku ſæckr ſem aðꝛ vatta logh oc gange til ſkripta oc bte við guð at han vildi æígi hialpa kriſtnum manne vm BJoꝛn oc ulꝼr ſkall í huers manƶ moꝛku væiðande uera þæim er víll nema þuí at æíns at bíoꝛn ſe hoꝛꝼen i híði lyſi þuí í ꝼiolda manna at þæt er hans huarꝼ Nu væiða han aðꝛer menn þa væiði þæír þæím er huarꝼ atte oc lauðƶ dꝛotne landnam Nu eꝼ granar æighu gildꝛu mærkr ſaman þa ſkal ſa kræꝼia skipta er ſkípta vill með vattom En eꝼ þæir vílía æigi ſkípta gilðꝛi ſa er víll oc nyti ser væiðí En eꝼ hann gíldꝛar oc hæꝼir æígí kraꝼt aðꝛ ſkíptís þa æígu aller þæt er væiðt er þæír er moꝛk æíghu ſaman oc ſkipti at íarðar hoꝼn ſínní Nu eꝼ maðr gildꝛar þær ſem han a eða þær ſem han hæꝼír lyꝼí till oc ſtela menn gíldꝛu hans eða hoggua níðꝛ þæt hæitir ſpæluírkí oc eꝼ þæt værðꝛ vítnís ꝼast þa gíalde kononge ork sylfrs oc bte ſkaða þæím er atte ſem ſkynſamer menn meta oc aꝼundar bot æꝼtir lagha dome Nv eꝼ aðr ſtel dyri oꝛ gildꝛu annars manƶ oc værðꝛ þæt vítnís ꝼaſt ſæckr ork sylfrs við konong ꝼirir þioꝼnað En tuí gildi væiði þæím er ſtolen var Nu eꝼ maðꝛ gildrar i hæímraſtum þa ſkall hann ſprætta vm dagha en gildꝛa vm nettr En eꝼ i gengr ꝼenaðꝛ vm dagha þa haꝼe ſa ꝼenað er ſnaru atte en gíalde þæim ꝼenað er atte íamgoðan æꝼtir vi manna ſkynſemd Nv eꝼ maðꝛ gildꝛar ꝼirir uttan hæímraſter læggr ſialꝼſkot at birni eða at aðꝛum dyrum þa ſkall han lyſa at heraƶ kirkíu eða a þíngí huar laght er En eꝼ menn ganga a ſíðan oc ꝼa mæín aꝼ þa ſkall han albyrghíaƶ ſik ſíalꝼ En eꝼ æigi er lyſt oc ꝼær maðꝛ bana aꝼ þa ſkall bta v ork sylfrs við ærꝼingia oc ꝼalle níðꝛ ꝼrendbtr oc rettr konongs En eꝼ han líꝼnar aꝼ bte honom ſarbotom ſem vi ſkynſamer men dma íí aꝼ huars hende ækki a konongr a þui Engí ſkall gildꝛur gera a annars manƶ ioꝛðu oc eꝼ gerer gíalde landnam landƶ dꝛotne oc væiðí þæim er íoꝛð a eꝼ v ꝼara menn a dyra væiðar þa ſkall huer þær ſem han a moꝛk renna hundum at dyrum Sa a dyr er ræíſír meðan han vill æꝼtir ꝼara þo at annar væiði Nu kmr dyr a ſund þa a ſa ſkotbaugh í er væiðir lyſi aꝼ með ſkinni eða lyſi ſkarð oꝛ ſkínní Nu rennr dyr aꝼ væiðí ſtíghum oc væða þæt aðꝛer menn þa a halꝼt huar ſa ſa er ræíſír oc hín er væíðír Nu ꝼara menn j moꝛk annars manƶ at renna hundum at dyrum þa væiði þæír þæim er moꝛk á vttan bioni oc vargh vm v ſkulu almennengar vera ſem at ꝼoꝛno haꝼa veret bæðe hít ꝼra oc hít yttra en eꝼ menn ſkíl a oc kallar annar ser en annar almenneng þa ꝼæſti ſa logh ꝼirir er ser kallar oc stæꝼni þing þær ſem menn æigu þuí male at ſkípta oc haꝼe haꝼt upp þíngboð ꝼirir ꝼímt En eꝼ han gerer æíghi ſua þa er o nytt logh ꝼæſta hans at þuí ſínní En a þui þíngi ſkulu þæír næꝼna haulda xij eða bndꝛ hína bæƶtu eꝼ æígí ero hauldar till j þíng a þæirꝛi oc vi huar þæirꝛa oc haꝼa ij aꝼ þæím xí er geta ma oc ſuería huart er æígn hans eða almennengr En aꝼ þuí þíngi læggi ſa ꝼímtar ſtæꝼnu er ser kallar ioꝛð þa oc níote þær vitnís þæſſ er næꝼnt var a þíngínu En eꝼ ꝼimt ber a hælghan dagh þa ſe ſtæꝼna hin neſta rum hælghan dagh æꝼtír oc ꝼra þær vítní ꝼram at íamꝼullu ſem a ꝼimtar ſtæꝼnu En ſua ſkal han þæn æið ſuería at þæt hæꝼir hann hyrt at þær ſkíll mærkr millum æignar bonda oc almennengs oc æigi væít hann annat ſannare j þeſſo male En ſiðan ſe ſætt ꝼímtar ſtæꝼna oc dmt þæt huarom ſem haꝼa ſkall En eꝼ vmboðs maðꝛ konongs kenner þæt manne at hann ſe hanð have at ioꝛðu þæirꝛi er i almennenge hæꝼír bygð ueret at vlyꝼi konongs en hand haꝼe ſuarar ſua þeſſa ioꝛð hæꝼi ek haꝼt oc þæir er ꝼírir mer haꝼa áát lx vætra eða bætr En eꝼ vmboðs maðꝛ konongs toꝛtrygguir þetta mall þa níote handhaꝼe uítnís ſíns ſem aðꝛ er ſkílt millum almennengs oc æígnar manƶ Eꝼ onongr ma byggía almenneng huar ſem han vill En hin er tækr ſkall uerpa garðe um hína ꝼyrſtu xí manoðe oc æigha ængan koſt at þokka garðe oꝼtar oc haꝼa ſínðils varpp alla uegho ꝼra garðe till garðƶ bota ser Slattoꝛ þær allar er i almenneg ero þa ſkall ſa haꝼa er ꝼyrſt kmr lea ſínum á þa xí manoðe Sætr ſkall huær maðr gera í almennenge er uill oc ſitia þær j ſinnar ſettre En eꝼ han ſær j almennengí oc tækr æigi aꝼ konongs vmboðs manne þa a konongr bæðe koꝛn oc hy eꝼ ſlægit er Nv bꝛenner maðꝛ ſætr j almennengs marku ſmíðíu eða tioꝛuirki eða væiði buðír eða huat anduírki ſem er þa ſæckiƶ ſa v orkom sylfrs við konong en þæim æꝼtír lagha dome er anduirki atte ſem vi ſkynſamer menn meta En eꝼ í menn ganga bader i æína ſlatto haꝼe baðer þæt ſem þæír ſla En eꝼ þa ſkill a huar þæirꝛa ꝼyr oꝛte á haꝼe ſa ſit mal en ſannar með æin æiði nema hín haꝼe ꝼlæírí vitní a mote Ꝼiſkí votn oll i almennenge ero allum iamhæímoll Timbꝛ oc ꝼioll viða ma líggía i almenneng meðan þæſſ þarꝼ við innan xí manoða En um alt annat þa ſe þæt æina j hogguít er oꝛ kome at kuældi ællígr ſe allum iam hæímolt En eꝼ viðꝛ ſa værðꝛ tækín innan xí manoða en ſkilt er at liggía mætte þa ſækkiƶ ſa er tok ví aurum sylfrs við konong En hín haꝼe værð ꝼirir er atte oc aꝼundar bott æꝼtir lagha dome vm Dyr garða oc dyr graꝼer ſkall gera huær er víll j almennenge ſua at ængi ſpillí væiði von annars æꝼtir þuí ſem aðꝛ er ſaght vm dyra væiðar oc gildꝛur Engi ſkall nermæír gera at æigi mege hyra hog till þæſ garðƶ er aðꝛ ſtendꝛ eða þæirꝛa tuꝼta er menn vilía garð a gera Gera ſkall oꝛ enda annars garðƶ er víll En eꝼ reꝼ garðꝛ eða ſpíot garðar ulꝼhus eða bíarn baſar líggía lengr auðír en x vættr þa gere ſa upp er uill oc nyti ſer meðan han ma upp halda auldꝛ er æín vm ꝼyndꝛ at hual eða hauldí bætri maðr xíí alna longum eða ſkemre En ſa er hauldꝛ er han hæꝼír oðal at ærꝼðum tækít bæde æꝼtir ꝼaður oc moðoꝛ þau er hans ꝼoꝛælraꝛ haꝼa aat ꝼirir honom oc æigi ero annara manna oðoll i at tælía þau er með kaupum ero at komen eða með ærꝼðum en halꝼu ſkemre huall er æinꝼyndꝛ huerium manne aðꝛum Nu hittir maðr huall æín ꝼyndan þa ſkall han ꝼirir vattom ſkera eða late líggia æꝼtír rygg ſamꝼaſtan haꝼuð oc ſpoꝛð oc ſkall þæt honom vítní bera eꝼ han hæꝼír æigi vítní till Nu ſkall þíngat ꝼlytia huall till landƶ ſem þæiꝛ uílía oc ſkera þær upp En eꝼ landƶ dꝛotten tælr at at þæir ſpilla ak akre hans eða eng bte ſkaða ſem ví ſkynſamer menn meta oc læggi a landnam þæim er akr eða eng á Nu eꝼ huall læggr a ꝼíoru eða a hælkn þær ſem ækkí er mæín at ꝼlyti bꝛott þeghar hann vill at vſæckíu Nu rekr huall a ioꝛð manƶ huart ſem rekr vttan garðƶ eða innan þa a konongr halꝼan vttan ꝼinnanda ſpik huert ſem huall er mæíri eða mínní Nu rekr huall i ꝼioꝛð ín ſua at ſkíota ma oꝛuar odde ut um aꝼ huarotuæggía lande þa æígnaƶ huartuæggía land huall En eꝼ hualr ſtandꝛ aðꝛ er men værði varer við oc þo at utgrunt ſe eða i holma reke þa æígnaƶ land huall oc ſkíptí ſem aðꝛ er ſkílt Nu rekr huall at markræínum þa a þæt huar aꝼ huall ſem land a vndír Nu ſkall maðꝛ væiða huall huar ſem hann ma uttan ſild reka i ſild ꝼíſkí En eꝼ maðr ſkytr ſildꝛeka i ſild ꝼiſkí oc nækkir ſua guðs gíoꝼ þa er ſa ſæckr víí ærtogom oc xíí orkom sylfrs við konong Nu væiðír maðr huall oc renner han eða rekr a land upp þa a ſa halꝼan er væiðír en hín halꝼan er ioꝛð a vnðír Nu ſkytr maðꝛ huall með markaðo ſkote oc ꝼinna han aðꝛer menn a díupi þa a ſa halꝼan er ſkaut eꝼ han hæꝼír vítni till ſkotƶ ſíns en þæír halꝼan er ꝼinna oc at biargha ſiðan Nu híttír maðr huall i ꝼiſki vaghom mæira en æin ꝼyndan þa a ſa ꝼinnanda ſpik er ꝼínnr han ſkall ſkera ꝼyrſt aꝼ mark hun oc ꝼara at ſæghía vmboðs manne konongs þa a han ꝼinnanda ſpik aꝼ þæim huall í ꝼadma huernvægh ꝼærſkyt Nu hittír maðꝛ huall a lande eða við land ſua at huergi þarꝼ at ꝼlytía ríſtí aꝼ ꝼæſtar oc ꝼæſti huall með oc haꝼe aꝼ ꝼinnanda ſpik ꝼaðms huernvægh en eꝼ huall rekr ut oc líggia ꝼæſtar a lande æꝼtír ſumar þa er han vſæckr oc eꝼ huall ꝼinƶ haꝼe ꝼinnanda ſpík ſem aðꝛ En eꝼ ækki er æꝼtír aꝼ ꝼæſtum a lande þa er huals vangætt þa er han ſæckr ííí orkom sylfrs við konong Nu hittir maðꝛ huall a lande huart ſem er mæírí eða minní oc ꝼæſtír æígí oc ſægír þæim till er á þa ſkall hann haꝼa ꝼinnanda ſpík halꝼs ꝼaðms huern vægh Skera ſkall ꝼinnanda ſpík niðꝛ i ꝼra hoꝛne aꝼtr a ſiðu alt at bæíní Nu ꝼara þæír menn till er ækkí æíghu í þæím huall oc ſkera han vnðan ꝼæſtum um nott ſa er ſæckr víí ærtogom oc xíí ork sylfrs við konong en þæír haꝼe huall ſem atto Nv rekr maðꝛ huall i hualuagh annars manƶ oc ſlikar ꝼirir at uuíli a þæſſ er vagh á þa a ſa hual er vagh á en jnní hínum ꝼirir ſtarꝼ ſít ſem ví ſkynſamer men meta oc þæim þikki reet uera Nu rekr maðꝛ i þa vagha en æígi ero hualuagaꝛ þa a ſa hallꝼan er væiðír en halꝼan ſa er vagh á Nu híttir maðꝛ hual a vaðƶlum ſua at han ma æigi till lanƶ ꝼlytía skere aꝼ ſlikt ſem hann ma oc ſkere æígí a holl oc late reka ſiðan Nv rekr hual i almenneng þæn a konongr halꝼan en bnðꝛ halꝼan þæír er þæn almenneg æigu með kononge vm v eꝼ maðr híttír nætt i lattrom ſinum oc ſæll j þa a hann nætt oc ſæll til þæſ er hín lyſír næt utt með landname Nu ma maðr ſkíota ſæll aꝼ ſkípí eꝼ han rr retlæiðís huart ſem han er a ꝼlote eða a lande nema ſæll líggi a lættr þuí er ſtilli er till laðet þa væídír han þæim er vær á Nu ſkytr maðꝛ ſæll aꝼ lande oc er æigi ſtilli till laðet þa ſkall ſa haꝼa ſæll er lætr á En eꝼ ſtílli er till laðet þa a han bæðe ſæll oc land nam Nu lyſtr maðꝛ ſæll oc ꝼinna han adrer men þa a halꝼan ſa er lyſtr en halꝼan ſa er ꝼínnr en ſa ſkutill ſín er ſkaut er ſkutill ꝼylgír Nv híttír maðꝛ ſæll eda niſu eða aðꝛa ꝼiſka uttan huall ꝼirir oꝼan marreíns bakka oc ꝼrer til æighanda haꝼe þꝛiðiung uttan garðƶ en ꝼioꝛðong ínnan garðƶ n ioꝛð æignaƶ hína í luti uttan garðƶ en íí lutí ínnan garðƶ En eꝼ han ꝼrer bꝛott ꝼre aꝼtr oc læggí a landnam En eꝼ maðꝛ ꝼínnr dyr daut a lande haꝼe ſa halꝼt er ꝼinnr en halꝼt hín er ioꝛð  her ÐT þui neſt at var ſkall ængi ꝼirir aðrum taka oc ækki ſkulum ver os at gripdæildum gera doms er huær maðr værðꝛ ꝼirir ſinu ꝼe at haꝼa En ſa er ꝼirir aðꝛum tækr þa ſkall han þætt aꝼtr ꝼra oc bte þæim er hann tok ꝼirir ꝼulrette æꝼtir lagha dome en kononge iij aura sylfrs ꝼirir þæt er hann tok ranglegha oc ſke ſít at lagum Nv tækr barrun eða vmboðs maðꝛ konongs vpp bu bonda vtalt e vdmt eða væítír honom adꝛar ꝼear uptæktír þa ſkall han þæt aꝼtr ꝼra oc sæckr x orkom sylfrs við konong hínna huer ork sylfrs er honom væíttí líð tíll oc þo hínum ꝼulrette er ꝼeet atte æꝼtir lagha dome Nu roa menn ſkipi ſkipaðo at bonda eða gengr ꝼlokkr manna at garðe oc bera han oꝼrikí oc bꝛiota hus bonda oc bera ut ꝼe hans þæt er utlægðar værk huer er í lande uil uera aꝼ þæim ꝼre aꝼtr ꝼe bonda alt þæt ſem þæir toko oc gialðe kononge x ærkr sylfrs oc þæim ꝼulrette er þæir toko ꝼirir æꝼtir xíí manna dome eða ꝼare utlæger eꝼ v eꝼ maðr kræꝼr mann ꝼear þa ma maðr ſua kraꝼu uería at kueðaƶ þa ſkuld loket haꝼa aðꝛum manne oc næꝼní vatta ſína er við uaro ſtund oc ſtað En eꝼ vattar ero innan ꝼylkís þa ſkall gera læidar legd till En eꝼ vattar ero uttan ꝼylkíſ þa ſkall gera þæím lagha ſtæꝼnu at þæír bere slíkt uítní ſem þæír við varo Nv bera þæiꝛ ſua vitní at þæír varo uíd þæt alre ſkuld þæirꝛi ſer aꝼ hende þæim i hond er atte eða hans loglegom umboðs manne þa hæꝼír han reet varda kraꝼu þa þæt hæítír a lyktar vitni þær ſkall æigi anduitni mote ganga eða koma n ꝼærmennengar at ꝼrendſeme oc at mægðom megho æigi vitni bera með manne nema þæír ſe baðom iamſkyldír Taka megho í með æins manƶ vítní oc er ſa ꝼrumuattr at er uið var oc oc haꝼa hínír hyrt aðꝛ uítni þæirꝛa þa ſkall þæt iamꝼult ſem aller haꝼe víð ueret aꝼ anduerðu Allar þær ſkuldír er æiðar koma till þa ſkall æín yris ſynía en í tuæggia en íí þꝛíggia en þo at ꝼe ſe mæíra þa kmr æigi mæíra till en lyritar æíðꝛ En hueruetna þær ſem men kaupa ſaman at lagum þa ſkall aꝼtr ganga oꝼtalt en ꝼram vantalt þær till er þæír haꝼaƶ rettaꝛ talur við her v er þæt þuí neſt at eꝼ maðꝛ a ꝼe at manne þæt er vattar vítu eða viðꝛ genget er þa ſkall ſa er ſkuld atte at hæimta kræꝼia ꝼear ſins með vatta í huar ſem hann híttír þæn er luka á oc gere honom till halꝼs manoðꝛ ſtæꝼnu en eꝼ æígí er goldet at þæirꝛi ſtæꝼnu þa ſkall kræꝼíande ſtæꝼna þíng oc kræꝼia þær enn ſkuldar ſínnar ſem vattar vitu Nu er væll eꝼ hann ræiðir þær eða hans vmboðs maðꝛ eða ínnan halꝼs manoðꝛ ꝼoꝛꝼalla lauſt n eꝼ þa værðꝛ æigi græítt þa ſkal ſkíande næꝼna þíngmenn ſua maꝛgha ſem han þarꝼ at ꝼara till hæimílís þæſſ er ſkuld a at gialda oc virða honom þær ꝼe ſit aꝼ ꝼe þꝛíotƶ Nv ero aller bndꝛ ſkyldugír at ꝼara Sæckr huer yri sylfrs er æígí ꝼær Vmboðs maðꝛ konongs er ſkyldꝛ till at ꝼara ꝼirir bondom oc oðlaƶ með þuí kononge halꝼa mer sylfrs till handa Nv ſtanda menn ꝼirir oc væría odde oc æggiu þa ꝼalla þæír aller utlæger er ꝼirir ſtanða en hínír aller ꝼriðhælgír er till ſkía oc lagha uílía gæta en þo at þæír ꝼalle æigi er ꝼirir ſtanda þa er ſa ſæckr víí ærtogom  xíí ork sylfrs við konong er ſkuld atte at gíalda en huær annara ork sylfrs her v er lan ꝼe oc dmt ꝼe oc allt þætt ꝼe er vitni væít eða ſa gengr víð er luka a þa ſkall sua ſkia ſem nu er ſaght Alt þæt ꝼe er vitni væit at æíndagat er þa ſkaltu ſua níota vatta þínna i æíndaga ſem þu hæꝼír honom hæím ſtæꝼnt Nv kmr ſa æígí er ꝼe ſkildi taka en ſa kmr er ræíða ſkall þa skall bíoða ꝼe í æíndagha er nokoꝛ er ſa þær er vm ſe boðet með vattom at taka þa ſkall þæím j hond ſælía En eꝼ ængí er ſa þa ſkall hann ſælía oꝛ ſinni abyrgð oc haꝼe ſa er aðꝛ haꝼðe oc abyrgíƶ við handuommom ſínu till þæſſ eʀ ſa kmr æꝼtir er a þa ſkall honom í hond ꝼa Nv a maðꝛ ꝼe at manne þæt er æigi uítu vattar þa ſkall ſtæꝼna hínn hæim til kuaðu oc kuæðía hann ꝼear þæſſ er hann kræꝼr aꝼ honom hín skall annat tuæggía ꝼe ꝼæſta eða dylía þui at æín ſkall yris ſynia oc ſua ſem aðꝛ ſægír En eꝼ væríande vill huatke ꝼe ꝼæſta ne æið vínna þa ſannar hans ſkuld a hende huerſu N eꝼ oꝛæigi a manne ſkuld at gíalda ſa er lateð hæꝼír pæninga ſína ꝼirir ældí i eða í ſkípbꝛotom eða í aðꝛum mísꝼællum ſuerí æín æiðí eꝼ æígande hæímtir at hann ſkall luka þa ſkuld þæim er á þegar guð leer honom ꝼong till eꝼ hann hæꝼír æigi aðꝛ við uſkill kendꝛ ueret Nu kræꝼr maðꝛ ſkuldar þæn oꝛæigía er æigi ero ſlik till ꝼælli a ſem aðꝛ voꝛo ſogð varðvæiti i gæƶlo oc haꝼe till þíngs oc bíoðe ꝼrendom at lyſa hann vndan þeſſe ſkuldu en han a at luka honom En eꝼ þæír vilia æigi lyſa han þa dme þíngmennn at han vinni aꝼ ser þær ſem hann ꝼær vínnu hinum til ſkudar er a En eꝼ han lypr bꝛott haꝼe ræꝼſing æꝼtír lagha dome nema monnom virðíƶ þau atuik at mæíri miſkunnar ſe vært oc haꝼe ſkipi ſem þæir vílía ſuara ꝼirir guði v er ſa dauðꝛ huerſu er ſkuld atte at gialda en hín liꝼir er hæimpta a þa kmƶ hann æigi till ſkuldar nema með vattom þui at ængi ſkall æið vínna ꝼirir bꝛioſt hins dauða Erꝼíngi ſkall þæn æið ſueria eꝼ han er ꝼultiða ællíghr ꝼear halƶ maðꝛ at æigi var ſu ſkuld i garðe ſua at ek víſſí þa vinnr hann ꝼirir ſit bꝛioſt en æigi híns dauða Nu ſtendꝛ ſkuld xx vætr eða xx vættrum lengr þa ꝼyrniƶ ſu ſkuld ꝼirir vattom En hann ma koma honom till æiða eꝼ han vill þui j ſalte líggr ſok eꝼ ſkíande dugha Eꝼ v komr ſa maðr j ꝼylki eꝼ þu vilt ſott haꝼa vm æinhuern lut oc a æigi ærꝼíngía i ꝼylki oc var æigi þær nottena hælghu þa ſkall ſpyria hann at hæimili ſínu En eꝼ hann næꝼnír hæímíli ſítt þa ſkall ſtæꝼna honom þíngat Eígi ſkall hann ſæghia at barruns nema þær ſe n eꝼ han víll æígi næꝼna þa ſkall ſkirſkota vndir vatta oc ſtæꝼna honom hueríum i garð ſem þu vílt oc ſkia han þær ſíðan a er oc huerium manne reett ſtæꝼnt er ſtæꝼnt er a kaupræinu þær ſem þæír kyptuƶ við Sua ſkall æinlypinn manne hæim ſtæꝼna ſem bonda oc þingat ſem ærꝼingi hans byr jnnan ꝼylkís ællígr ſkall ſpyria han at hæimili ſínu þær ſkall vera ſem hann ſægír ínnan ꝼylkís nema at barruns ſægi hann engí ſkall geꝼa ſok a annars manƶ ꝼe v ſkulu ſokner vm ſtanda meðan læiðangr er utí  til þæſſ er þau haꝼa veret v nettr a lunni Standa skulu oc ſokner vm langa ꝼaſtu kríſtín dom ma vm alt ſkía oc ny værk þau er værða Ekki ma oc at ſoknom gera a hælgum dagum nema ſtæꝼna monnom hæim at æíns aðꝛ ma ſtæꝼna hæim ſtæꝼnu annars manƶ ſem ſialꝼs ſíns eꝼ honom er vmboðet með vattom síalꝼ ſkall huer ſína sokn ſkia innan landƶ ꝼrials maðr oc ꝼultiða En eꝼ hann hæꝼír æígi kunnoſto till eða menneng þa ſke konongs vmboðs maðꝛ honom till handa oc oðlíƶ með þuí þa ſækt ſem við liggr at laghum oc ækki ꝼramar n eꝼ maðr ꝼær aꝼ lande bꝛott þa ſkall ſa halda ꝼe hans íí vætr er han hæꝼír vmboðet með vattom at halda ſkildi oc ſa ſkal haꝼa ſokn oc voꝛn ꝼirir honom En eꝼ han er lengr bꝛotto þa ſkall ſa haꝼa ꝼe hans at varðuæita er arꝼe hans er neſtr oc yða ækkí aꝼ En eꝼ han kmr aꝼtr luki ſlikt aꝼtr ſem han tok oc vattar uítu Sua ſkall kona ſkía ſem kalmaðꝛ eꝼ hon er æín ꝼirir ſer en hon a koſt a at ſælia ſokn ſina oc voꝛn þæím er hon vill Eígí ſkall hon ſælia barrun ne oꝼrikis manne þæím er við hana á aðꝛ ma ſkía hæimar ſokn ſua ſem ſialꝼs ſíns eꝼ hon hæꝼir honom vmboðet með vattom Nv uill maðr annan ſkia vm æit huert mall en annar haꝼðe honom ꝼyr ſokn a hende þa late ſa ꝼyr aꝼ er ſiðar tok till þuí at æigi ma han í í ſen ſuoꝛ væíta eꝼ þæt er æigi vela ſokn við hín goʀ vm onongʀ a ꝼyrſt kaup a allum varnenge oc a aðrum þarꝼendom huart ſem ꝼalt haꝼa jnlenƶker eða utlenƶker þa ſkall honom ꝼyrſt ſælía ꝼirir ſlikt værð ſem aðꝛer kaupa oc vm alt þæt ſem han þikkís kaups a þurꝼa þa ſkall hans vmboðs manne ꝼyrſt ſælía þæím er han gerer till værvetna þær vm ſem menn kaupa iarder eða garða e ſkiptaƶ við huſum eða ſkipum eða aðrum goðom gripum þa ſkall kaupa með handſalum oc vatton í eða ꝼlæirum  með hæímildar takum Ol kaup ſkulu haldaƶ eꝼ handſalað ero oc oll þau er menn vattar vitu oc þæir menn kaupaƶ við er kaupum ſinum æigu at raða nema maðr ſæli manne v hæimholt eða ſe ꝼals i þa ſkall þæt kaup aꝼtr ganga en hin haꝼe anduirdi ſít n eꝼ maðr ſælr manne gull eða bꝛent ſylꝼr huart ſem þæt er ſundat eða vſunðat þæt ſem ſkirt ſkildi uera oc ꝼirir ſkirt var ſælt þæt ſkal ſkirt uera Su oc eꝼ maðr ſælr hunang i tunnnum  i vakkum alt eða koꝛn i pundum ioll i mæíſum ſmr eða ſalt i laupum lín i bendom eða bælgíum þæt ſkall vera iamgott ínnan ſem vttan þuí at ængí var ſkall ſælía aðrum ꝼox ne ꝼlærð En eꝼ ſa gerðe ꝼals i er ſældi ſæckr víí ærtom oc xíí orkom sylfrs við konong nema mæira virðiƶ at laghu En eꝼ han ſælr ſlikt ſem han kyptí oc uíſſi þo at ꝼals var j oc vildi æígí oꝛ taka gialde v ærkr sylfrs kononge Sua oc eꝼ maðꝛ ſæll klæðe eða lereꝼt eða vaðmall oc alt þæt er ꝼals ꝼínƶ  suare ſlíku ꝼirir ſa er ſældi ſem aðꝛ vattar nema þuí at æins at han viſſi æígí at ꝼals var  oc haꝼe ꝼirir ser ſettar æið Siðan haꝼe huer ꝼrame ſína hæímildar taku till þæſſ er till proꝼs kmr oc ſuare ſa ꝼirir ꝼals er ꝼirir a at ſuara at laghum þæt er alt ꝼals er ſkynſamer men meta till ꝼals En æigi ſkall vmboðs maðꝛ meta þui at þa ma agirnd um kenna Nu er kaup handſalað oc ero æígí vítní till ſyni æín æiði ſa er ſældi eða haldeƶ kaup þæirꝛa Oll þau vm ſkíloꝛð er menn gera i kuenna gíꝼtingum oc ſua eꝼ menn kaupa íarðer eða garða oc ꝼirir huert x marka kaup eða mæíra þa ſkall huar tuæggia gera bꝛeꝼ æꝼtir kaupí ſínu oc næꝼna vatta víð þa er við uaro ſtund oc ſtað oc haꝼa víð logmanƶ inſiglí eða ſyſlu manƶ eða nokoꝛa ſkilrikra manna þæirꝛa ſem viſſu kaup þæirꝛa En eꝼ ækkí ꝼær ínſigli gere þa cyrographum oc ber þæt uítni kaupi þæirꝛa eꝼ æigi ero vítní till huart ſem þæt mal dmeƶ ꝼirir logmanne eða aðꝛum domara þæſſ mals vm vært mall er vitnað er vndir man oc ſua þo at æigi ſe uitnað huart ſem maðꝛ hæꝼír ſeet eða hyrt a þa ſkall han vera ſkyldꝛ till at bera þæt vítní loghlegha tíll næmꝼmdꝛ aꝼ rettaranom En eꝼ hann vill æígí bera þa ſkall ſakar abere kræꝼia hann þæſſ uítnís burðar En eꝼ hann uill æígi en bera hældꝛ en aðꝛ þa er hann ſæckr ííí orkom sylfrs við konong en ſua ſkall han þætt vítní bera er hann var æíghí næꝼndꝛ till at han ſkall bera viðꝛ uiſt ſína ſua ſem ꝼramaſt hyrði han oc ſa siðan dme logmaðꝛ oc doms menn huí ꝼulkomet þæím þikki þæt vítni vera Oll ſkulu haldaƶ Eꝼ handſalat mol þau er haldaƶ megho at lagum þæt ma æígí haldaƶ eꝼ maðꝛ ſælr aðꝛum þæt ſem hann hæꝼír aðrum aðꝛ ſælt En eꝼ ſa hæꝼír hond at er ſiðar kypti þa ma han halda ſkila dome ꝼírir kaupí ſínu till logmanƶ oꝛſkurðar Nu ſkall ſa haꝼa kaup er ꝼyrri kypti eꝼ honom ꝼulnaƶt uítní at ſkila dome þa er þæím kaup ꝼox er ſiðar kypti þa ſkall hann ſkírſkota undir valenkunna menn þæt er kaupꝼox er maðꝛ kaupír þæt er ſa atte ækki j er ſældí nema at þæſſ raðe være ſælt er atte · Nu ſkall han hítta þæn er honom ſældi oc hæímpta ſítt aꝼ honom En eꝼ han víll æígí honom  hond ſælía þa ſkall han honom hæim ſtæꝼna oc níotta vatta ſinna at han leet at lagum lauſt oc oc kræꝼía han ꝼear ſíns oc læggia víð raan En eꝼ han ſælr aðꝛum ſiðan ſæckr halꝼre ork sylfrs við konong Nu eꝼ han ꝼær æigi ꝼenget hínum ſit kaup eða annat íamgot þa gialde yri aꝼ mærkr kaupi hueríu oc þo yri at mínna kaup ſe þæím er kypti oc ſe ſiðan ſatter En eꝼ ſa er uítande er kytí þæt er annar haꝼðe aðꝛ kypt ſæckr yri sylfrs við konong ꝼirir mærkr kaup huert Nu kaupír maðr við utlæghan man þa a konongr þæt ꝼe er hann kaupír aꝼ honom oc ſæckr ví aurum sylfrs við konong eða ſyní með lyrittar æiðí at han víſſi æígi at hann var utlæghr eꝼ v ſælr maðr kyr a læíghu þa ſkall ſa ku albyrgiaƶ at allu er hæꝼír nema víð ſtrand hoggui oc bꝛaða ſott lungna ſot kæluíng oc aldꝛe eða lyſtr ræið oc rauða ſott eða víndꝛ ꝼællír tre á En eꝼ kyr dyr ꝼirir ꝼatkom manne þa luki a iij arom værð ſem ví ſkyſamer menn meta þui at ængi ſkall ku lengr læigha en hon lígír nema ſíalꝼr dꝛepe Nu ſkall han ku haꝼa at læigu mala rettom till kros meſſo at aðꝛu uare þui at þa ſkulu kyr a ꝼoꝛ vera nema þæiꝛ haꝼe annan maldagha a mæltan þa er han tok ku Nu er ſu kyr dauð en han atte væð i annare þa ſkall han þa haꝼa ꝼirir ſína ku þuí at kyr ſkall i kyr ſtað koma n er ſu líꝼír þa ſkall hann ſina ku haꝼa þo at hon ſe ælri En eꝼ læſtir ero a voꝛðner þo at hale ſlítní eða hoꝛn bꝛotne þa ſkall þa laſtu bta Nu uíll hann æígi lengr ku læígha þa ſkal hann þænn hítta er ku a eꝼ hann er ínnan ꝼylkís oc bíode honom ku oc bíoðe honom ku ſína með vattom En eꝼ han er æigi ínnan ꝼylkís þa ſkall han læiða hæim ku oc lata men ſea at hon er hæill oc hínum tk er á oc sægi aꝼ ſina abyrgð oc væítí voꝛð ku ſem ſinum nautum oc þiggi aꝼ nytt ok haꝼe þæt ꝼirir gras ſit oc gæƶlo oc abyrgiƶ við handuommom ſinum æínum Nu er ſa aꝼ lande ꝼaren er ku atte oc hæꝼír boðet manne vm hald ꝼear ſíns þa a han þæim ku at bíoða eꝼ han er ínnan ꝼylkís ærꝼíngia eꝼ æigi er ꝼear halƶ maðꝛ till eꝼ han vill æígi lengr læíght haꝼa eꝼ v ꝼelr maðꝛ buꝼe ſioinní at mane at ꝼulgu mala rettom þa ſkall ſa albyrgiaƶ við handuommom ſinum allum þætt ero handuom hans eꝼ han ſuæltir eða dꝛepr eða þæir menn er hann a at halda ꝼirir oꝛðe oc æiði þæt ero oc handuom hans er halƶ maðr híttír æigi ꝼyr en ond er oꝛ Sua oc eꝼ bíoꝛn bær eða bítr varghr eða ꝼællr ꝼirir bærgh oc ꝼylgír æigi ꝼe hírðír En eꝼ ꝼirir bærgh ꝼællr oc ſynir han þæt monnom aðꝛ han ꝼlae huð aꝼ þa ero þætt æígí handuom hans þæt ero handuom hans eꝼ dꝛuknar i bꝛunní oc gæter ængi maðr þæt ero handuom hans er aꝼ oꝼmægri dyr eða klaꝼe kyrkír En eꝼ hæſſ er í bande oc renne ſtaur ꝼirir þæt er æigi handuom hans Nu ſkall han ꝼða till þæſſ er vti ma biarghaƶ þa ſkall han hítta þæn er á oc bioða hinn at varðuæita buꝼe ſínu oc ſyni monnom at ꝼoꝛt ſe at mat ſer  ſæghi aꝼ ſina albyrð En eꝼ maðr tækr ros a ꝼulghu eða a habít oc bíta þæt varghar vtí þa ero þæt hand vom hans eꝼ æigi ero annara manna roſſ uti Nu tækr maðꝛ naut a ꝼoðꝛ þa ſkall han ſua albyrgíaƶ ſem ꝼulghu naut æt ſkall maðr æigi albyrghíaƶ at kyr renne æígí kalꝼs þegar han hæꝼír vxa i hía natum v hæꝼír maðꝛ her ku mælta ser i ſkuld ſina þa er huarke ſkærdír verd ne læíghu Su ſkall æigi vera ælrí en víí vættra oc æígi yngri er at aðꝛum kalꝼe hæill oc hæíl ſpenað  haꝼ kælꝼt vm vætren aðꝛ æꝼtir pals messo Nu kaupír maðꝛ at mane roſſ eða buꝼe þæſſ er albyrð a er kypt hæꝼir þegar a bꝛott læiðír kuikt ꝼe alt þætt er maðꝛ kaupir þa ſkall ængi aðꝛum ſuík ſælia ne með lynanda loſtum æt ero lynanda læſſír a roſſe eꝼ þæt er dauꝼt eða blínt kuiðdꝛagh a eða vamhælti ſkiart eða ſtaðt þæt er lynanda loſtr a buꝼe eꝼ þætt dꝛekkr ſik ſialꝼt Sa ſkall ſuería er ſældí eða ſialꝼr haꝼa at han víſſi æigi lynanda loſt a eꝼ hín ꝼínnr a ꝼyrſta manoðe her v kaupir maðr gri vſenan at manne þæſſ er albyrgð a er ſældi þær till er þæím kmr J hendꝛ er kypti eða þæím manne er han bauð um ꝼirir vattom at taka nema þæír ſkilí annan vægh ꝼirir vattom Eꝼ Alla þa gripu er menn æígu ſaman huart ſem þæt er akr eng eða aðꝛ lutír þæír ſem ſkiptí ꝼær a komet þa ſkall ſa ſkípti raða er ſkípta vill æꝼtir þui ſem ſægír j oðals ſkíptum En þær ſem í menn eða ꝼlæirí æigu æín gripp ſaman þæn er æígí getr ſkiptí a komet ſua at æigi værðí ſkaðe at eða þæn er annar haꝼe gagn att en annar ækkí eða aꝼrker eða ma æigi rkia bioðe þæím ꝼyrſt er till motƶ æíghu við han Nu vilia þæír æígi kaupa luti huerr kaupa ſkall oc lyſí ſa er lytr æꝼtir þui ſem ſkynſamer men meta eða ſæli huerium ſem han vill oc luki hínum ſin luta værðƶ Nu vilía þæiꝛ æígí viðꝛ taka haꝼe han at vſækkiu þær til er hín hæimtir oc albyrgiƶ ſem ſít ꝼe Engí ſkall annars ſælía ꝼrammar er j laghum er mælt En eꝼ menn æigu ſkíp ſaman þætt er huarge hæꝼir koſt till at kaupa oc aðꝛer menn vilia æigi kaupa halde ſa till gangſ er vill oc græiðí þæim ſín lut ſkip læighu er till motƶ æígu oc take aꝼ þætt ſem han þarꝼ till koſnaðꝛ at haꝼa aꝼ hans luta her Sa ſkall lan abyrgiaƶ er þíggr oc koma hæílu hæím En eꝼ hann vill þæt æigi þa ſkall ſkia ſem uíta ꝼe Nu leer maðr eða ſælr þæt er honom er leet oc miſꝼær þæt þa ſkal hann hæimta aꝼ huarom ſem hann vill þæim er ſældi eða hinum er kyptí oc ſua hueruetna þær ſem maðꝛ ſælr annars manƶ æígu huerſu v læggr maðꝛ aðrum væð ꝼírir æín huern lut þa ſkall ſa albyrghiaƶ er tækr En eꝼ þæiꝛ haꝼa goꝛuan æíndagha ner utt ſkall lyſa þa ſkal han bioða honom i æindagha eða hans vmboðs manne með vattom En eꝼ þa lyſir hann æighí vtt þa gere han huart ſem han vill með ſkynſamra manna metoꝛðe haꝼe ſíalꝼr eða ſælí aðꝛum oc haꝼe ſa ſkuld ſína er væð tok en æighande þæt ſem er er Nu er æigi æíndaghe a ſættr lyſí innan xí manoða eða ꝼare ſem ꝼyr var ſkilt Nu eꝼ maðꝛ a ꝼe at hæimta aꝼ aðꝛum manne oc tækr hann væð ꝼíar ſíns í æínum hueríum gripp huart ſem þætt er i ioꝛðu eða i aðꝛu ꝼe þa ſkall væð uírða Nu ſælr maðꝛ væð aðꝛum manne þa ſkall ſa haꝼa vatta till væðs ſins er væð atte a ꝼyrſtum xí manoðom er han er ínnan ꝼylkís þa haꝼe hann lyſt a ꝼyrſtom xí manoðom en han kmr j ꝼylkí nema nauðſyn banne ſu ſem i lagum er mælt vitní ſkall han till haꝼa at hon ſe ſonm ælligr a han aldꝛi þæſſ mals vpp ræiſt Nv ſælr maðr tuæim monnom æít væð þa a sa væð er ꝼyʀ tok en hínum er væðꝼox er ſiðar tok oc uítu þætt vattar her v hæimptir maðr ſkuld at manne eꝼ han er innan ꝼylkís oc ſkuldſkytir hann honom við annan man þa hæꝼir hann loket þæirꝛi ſkuld ser aꝼ hende eꝼ þær ero uítní við at han tok þæn ſkuldar ſtað Vmage ma ængu kaupí raða æt ſkall oc vita huerſu miklu kaupí konoꝛ ſkulu raða Bonda kona yris kaupí auldƶ manƶ kona í aura kaupi Barruns kona yris halꝼrar ærkr kaupi En eꝼ mæíra kaup kaupír þa ma þætt riuꝼa a ꝼyrſta manoðe er hann hæím kmr oc hann væit kaup þæt eꝼ v kaupir maðr værk at ꝼrialſum manne þa ſkall þæt alt halddaƶ ſem þæír værða a ſatter En eꝼ bonðe vill æígi halda læigu mala við læíghu man ſin oc viſar honom oꝛ viſt þa ſkall han kræꝼia viſtar ſínnar með vatta í oc bioða værk ſín ſlik ſem þæiꝛ wrðu a ſatter Nu eꝼ bonde vil þætt æígí þa er han ſæckr íí aurum sylfrs við konong en hín ſkall haꝼa kaupp ſitt oc matar værð þæt ſem onytt er En eꝼ læígu maðr vill æigi mala halda við bonda þa ſkall bonde kræꝼía hann værka ſlikra ſem hann handſældi honom oc bioða honom með vattom víſt n eꝼ hann víll æígí ſæckr íí aurum sylfrs við konong oc a þa bonde ſlikt at ræiða honom ſem hann ſkildi ser i læíguna en matar hæꝼir hann ækki þuí at han haꝼnar ſíalꝼr En eꝼ ſa maðꝛ er vitande er tækr annars vínnu man ſæckr halꝼre ork sylfrs við konong En eꝼ han tækr a hod ſer manƶ værk oc getr æigi uunníð þa ſkulu menn meta huat læíghu ꝼall honom ſkall j þuí vera Nv lægs læigu maðꝛ ſiukr eða ſaar oc eꝼ han líggr halꝼan manoð þa ſkall ækki læighu ꝼall i vera með þæím bonda er menn meta at ꝼulꝼea ſe till En eꝼ han líggr lengr þa ſkulu menn meta verka tion oc mat þæn ſem hann nytír ælligr ꝼre a henðꝛ ærꝼíngía v aꝼ þuí at vinnu vm menn ero miok toꝛꝼengner i heraðe oc menn uilía nu aller í kaupꝼærðír ꝼara þa vilíum ver þæt vanlega aꝼ taka at nokoꝛ maðꝛ ꝼare ſa kaupꝼærða er mínna ꝼe a er till íí ork sylfrs Skall þettta ꝼoꝛboð ſtanða ꝼra paſkom oc till ichiels meſſo En í ꝼra ichiels messo oc till paſcha allan vættren ꝼare huer i ꝼriði með ſliku goðo ſem guð hæꝼir leet honom huart ſem þæt er mæíra eða mínna En þæir ſtyri menn er taka men a ſkípp ſin með minna ꝼe en nu er ſkilt þa ſækkíaƶ í aurum sylfrs víð konong ꝼírir huærn þæirꝛa oc ſua huer er ꝼelagh læggr við þa v ſkípar maðr her kaup ſkíp i heraðe hæíma oc taka menn ꝼare aꝼ honom þa ſkall han ſkipp ſua ſkípa at þæir haꝼe aller ꝼar er tækit haꝼa Nu eꝼ ſkipp værðꝛ oꝼmíok laðet þa ſkall ſtyri maðꝛ ſína varu ꝼyrſt aꝼ bera en hínír haꝼe ꝼar er toko En eꝼ þæim þikki en æígí ꝼrt þa ſkulu þæír aꝼ bera en ꝼſter toko till þæſſ er ꝼrt er ſkipp þa ſkall han læggia a hand ſals ſlít í aurra sylfrs Eꝼ v ꝼara menn ꝼirir bann landa eða ſtaða a millum þa er ſtyri maðr ſæckr viij ærtogom oc xíí orkom sylfrs en huer annara ork sylfrs En eꝼ maðꝛ ꝼær oꝛ kaupſtað oc i herað j ꝼoꝛboðe ſæckr ork sylfrs við konong Eín ſkall ſtyrí maðꝛ a ſkipi hueriu ſa er huilír neſtr boꝛðe a ſtioꝛn han ſkall vm alt ſkía En aller gialde æꝼtir þui ſem þæír æígu i ſkipí till þui er ꝼirir ban ꝼoꝛ Engi ſkall ban læggia ꝼylkna a millum aꝼ koꝛne eða matt nema með konongs raðe En eꝼ læggr þa ero þæír ſæckír aller ꝼylkis menn víí ærtoghom oc xíí orkom haꝼe þæt ꝼe halꝼt konongr en halꝼt aller laghu nautar eꝼ v roa menn a aðꝛa eða ſígla gíalde ſkaða þæn allan er þæír gera nema hín roe ꝼirir barð þæim Rek þau oll er reka í almennenga þa a konongr Nu ſigla menn ꝼirir land ꝼram eða aꝼ haꝼe oc bꝛíota ſkípp ſín ſitt ꝼe a huer er kenner með vattom huer ſem íoꝛð a er a rekr en haꝼrek oll onnoꝛ a konongr eꝼ v leer maðr manne ros ſitt eða ſkipp oc vill ſa haꝼa at þorꝼ ſínní er leet uar en hín ꝼær tíll er leðe oc tækr aꝼ honom lanet þa gialde hann honom í aura sylfrs at aꝼange er atte ſkíp eða roſſ En eꝼ hín hæꝼir lengr en leet var gialde ij aura sylfrs þæim er ſkípp eða ros a ueruetna þær ſem maðꝛ gerer manne ꝼear ſkaða með hæíꝼt eða aꝼund bte ꝼulrette ſa er gerðe oc ꝼear ſkaða ſem ví ſkynſamer menn meta oc aꝼundar bott a oꝼan eꝼ vitní ero till þæt er alt ꝼulrettes ſkaðe er men vírða till halꝼrre ork sylfrs En eꝼ mínní er þa er þokka bott í aurar sylfrs þæim er ſkaðe er goꝛ Nv dylr han oc ero æígí vítní till syní með lyríttar æiðí ꝼirir ꝼulrettes ſkaða En eꝼ æiðar ꝼalla gíalde ſikt ſem aðꝛ er ſkilt vm N eꝼ menn dubla eða kaſta tærningum um pæninga ſe upp næmt konongs umboðs manne alt þætt ſem a boꝛðe líggi oc huer þæirꝛa ſæckr halꝼre ork sylfrs uið konong En eꝼ men væðía haꝼe at alƶ ængu oc ſe ſækta lauſt við konong v er ſua tækít her um alt landet at æinir pundarar oc æínar vetter æin mett oc mæle kerold ſkulu ganga um alt landet at þui ſiðꝛ meghe prettaƶ ꝼauittrir menn huar ſem þæír kunnu ꝼram at koma j landeno Skípp pundare ſkall vera ſlikr ſem han hæꝼír aðꝛ ueret han ſkall ríſa at halꝼu ſkíppundí oc þær till er vegha ma a halꝼt annat ſkíund með þæim hætte at íiij vettr oc xx ſkulu gera ſkippund þær ſem huær þæirꝛa ſtande halꝼa íx ork oc xx oc víí ærtoghar ær neſt hand pundare han ſkall riſa at halꝼre vett oc þær til er a ma vegha halꝼt ſkippund Smr pundare ſkall vera ſlikr ſem han hæꝼír iaꝼnan veret íí punda ſmr þæirꝛa er ííí ork oc xx gere huert pund En eꝼ laupr er um þa ſkall hann æígi ſtanda mæira tomr en víí ork En mæle kerold til gríons oc alƶ viðlegs avaxtar sald þæt er í gera ſkíppund oc mæler ſa er ví gere ſaald halꝼr mæler oc ꝼioꝛdongr mæles Annur mæle kerold ſkulu þau uera er mæla ſkall með hunang lyſi eða ðꝛyk oc aðra lutí þui lika er þæt ꝼyrſt aſkr oc halꝼr aſkr bolle oc halꝼ bolle oc íuſta Skulu tuær íuſtur i halꝼbolla í halꝼbollar i bolla ííí bollar i aſk Nu ſkall logmaðr haꝼa þeſſe mæle kerold a logh þingí oc ſkulu ſyſlu menn gera þær æꝼtir ſína pundara mett mæle kerold oc ſtikkur en bndꝛ æꝼtir þæirꝛa ark ſkall vera a hueríu mæle keralde þæt ſem merkiƶ a logþíngi vere ſyſlu maðꝛ ſkyldꝛ at ſkoða þetta a huerium xí manoðom oc mæle með rugh oc vandſkaꝼe þeſſe mæle kerold ſkulu líggía vndír logmanƶ laſe þæſſ a míllum oc þæirꝛa er bonda ꝼe uarðvæíta En huær ſem æít huert hæꝼir rangt eða vmærkt aꝼ þeſso þa vane ſua at ækki ſe till þeſſ hæꝼt siðan oc gialde kononge ork sylfrs eꝼ hann hæꝼir rangt oc vmærkt oc væit han þætt en æigi ſæckiƶ han medan ſyſlu maðꝛ ꝼær honom æígí mark till ræiðu her ÞT at var ſkall ængi annan ſtela Nu er þætt græínande at eꝼ ſa maðꝛ ſtell matt er æigí ꝼær ſer vinnu till ꝼoꝛſtrs oc hælpr ſua líꝼi ſinu ꝼirir hungrs ſaker þa er ſa ſtuldꝛ með engu mote ræꝼſíngar værðꝛ En eꝼ ſa maðꝛ er ser ꝼær vínnu till ꝼoꝛſtrs Stell till yrís ſa er ækkí er aðꝛ at ſliku kendꝛ þa ſkall han a þíng ꝼra oc lyſa huð ſína með íí orkom sylfrs En eꝼ han ſtell annat ſínní til yris lateyſi huð ſina með ví ork sylfrs en eꝼ han lyſír æígí late huð ſína oc ſe bꝛugðit lykli a kín honom en eꝼ han ſtell oꝼtar late huðína en konongr take ví ærkr aꝼ ꝼe hans En eꝼ ſa hín ſame maðr ſtell oꝼtar þa er hann dꝛæpꝛ En eꝼ maðꝛ ſtell till halꝼrar ærkr ſa ſem ækki var aðꝛ at ſliku kendꝛ þa ſkall hann a þíng ꝼra oc ſkall han lyſa huð ſik víí ærtogom oc xíí orkom sylfrs við konong e ꝼare vtlægr en eꝼ han ſtell oꝼtar þa er han dꝛæpr En eꝼ þíoꝼr ſtell till mærkr í ꝼyrſta bꝛagðe þa hæꝼír han ꝼirir ſtolet ꝼe ſínu ollu oc haꝼe ſlika ræꝼſing ſem ſa maðꝛ læggr a han er konongs vald hæꝼír i hende till retra ræꝼſínga oc halde þo líꝼinu En eꝼ ſa hín ſame maðꝛ værðꝛ oꝼtar at ſlíku kendꝛ at han ſtell þa hæꝼír han ꝼirir goꝛt lande oc lauſum yrí oc líꝼínu med vm v eꝼ þioꝼr ꝼunnín þa ſkal binda ꝼola a bak honom i þui ꝼylki er þíoꝼr er tækinn  ꝼra vmboðs manne bundín  halde umboðs maðꝛ till þíngs oc aꝼ þíngi í ꝼíoꝛu en umboðs maðꝛ ꝼae man till at dꝛepa han oc sua oc ſua alla þíoꝼa En bndꝛ ero ſkyldír at ꝼylghía þioꝼe til dꝛaps þa er aꝼ þæirꝛa albyrgð En eꝼ þæír vílía æígí ꝼylghia þa er huer þæirꝛa ſæckr halꝼre ork sylfrs við konong Ꝼe þæt alt er tækit er aꝼ þíoꝼe þa a sa er þíoꝼ tok eꝼ æígí beraƶ aðꝛum vitni till n alla aðꝛa lauſa aura a konongr Sa albyrgiƶ þíoꝼ er bíndꝛ ííí ork sylfrs við konong þær till er han ſætr han bundín a ꝼlett vmboðs manne oc haꝼe vítní við En eꝼ þíoꝼr vill væríaƶ þa ꝼællr han utlægr En eꝼ maðꝛ lætr þíoꝼ lauſan þa er han ſæckr ííí orkom sylfrs Sua vmboðs maðꝛ konongs ſem annar maðr þær ſkall han þíoꝼ dma ſem hann ſtall huar ſem han verðꝛ tækín ꝼ maðr rener En man þíoꝼe eða utlæghom manne ſure landꝛaða ſok við konong en huer þæirꝛa annar er i gongu er með honom gíalde ork sylfrs kononge En eꝼ æín maðꝛ þækr þíoꝼ þa líggr ækki vid þo at laus værði Nu kenner maðꝛ ꝼe ſitt þíoꝼſtolet j hende adꝛum manne oc tækr han vid ꝼe ſinu oc ſkill ſua ꝼirir at ek dꝛepp huergi uídꝛ konongs rette oc hæꝼir þær vatta viðꝛ þa er hin ſannr at ſok en hín vſakaðꝛ er við tækr ꝼe ſínu En eꝼ han lynír þioꝼe oc tækr við ꝼe sæckr ííí orkom sylfrs vid konong Nu mæler þætt barrun eða ſyſlu maðꝛ at þæir haꝼe ſætt goꝛua ſa er ſtall oc hín er stolen var syni með lyrrittar æiði sa æiðꝛ ꝼællr till ííí arka sylfrs en hínn er þíoꝼr ſem aðꝛ v ſtendꝛ maðꝛ eꝼ ꝼe ſit þioꝼſtolet i hende aðꝛ manne en han veneƶ hæímmíldar manne oc kallar kaup ſít þa ſkall han æſta taks ꝼirir han  oc ſua ꝼirir ꝼe þæt ſem han kannar ser oc gera till æín daghæ þa ſkall hann ꝼram ꝼra vítní at þætt er hans ꝼe oc han gaꝼ æigi ne galt oc æigi ſalum ſældí oc engum bauð han vm at ſælía þa er honom upp næmt þa ſkall han gera huart ſem han víl at ꝼara bꝛott með ꝼe ſínu eða rynæ hæimildar taku hans Nu eꝼ hon bꝛeſtr honom þa er han þíoꝼr att eꝼ v kenner maðꝛ aðꝛum ſtuld þa ſkall han gera huart er han vill at ſtæꝼna honom hæím oc þæðan till þíngs eða ꝼara a þíng oc lyſa þær þyꝼt æꝼtír Nu æígu þíngmenn at gera honom ſtæꝼnu till híns neſta þings eꝼ han er ínnan ꝼylkís n eꝼ han er vttan ꝼylkís þa ſkall gera honom laga ſtæꝼnu aꝼtr till þíngs vm huert mall oc æíndagha þæt þíng Nu eꝼ han komr æíghí þa ber han a bake ſok nema nauðƶyníar vítní bereƶ honom Nu kmr han ſíalꝼr þa ſkall hann æið ꝼæſta ꝼællr till vtlægðar eꝼ ꝼællr æꝼtir ꝼear magne huerſu v eꝼ maðꝛ er ſtolen ꝼe ſinu oc ſer han manna ꝼaruægh ꝼra líggía þa ſkall han ganga æꝼtir granom ſinum oc lyſi ſínu toꝛreke oc eſte ſer liðs till æꝼtír ꝼarar oc ſpyri till garðƶ manƶ þa ſkulu þæir ſítía vttan garðƶ oc gera æín till hus at ſæghía till ærendes oc eſta till ranƶſaks þa byðꝛ han þæt oc gange æꝼtri grannom ſínum þa æígu hínír at ganga i ſkyrtum æínum oc lauſgyrðir en eꝼ han byðꝛ ranƶak oc ꝼínƶ æígí ꝼole at hans þa ſkal hann ſynía með ſettar æiði eꝼ þæír vílía honom kent haꝼa en eꝼ æiðar ꝼalla þa ꝼalla till íí arka sylfrs eꝼ v ꝼinnnr maðr ꝼe ſit þioꝼſtolet oc ꝼylgir æigi þioꝼr þa skall hann haꝼa við nauíſtar menn ſína er han tækr ꝼe ſítt En eꝼ ſyſlu maðr miſtruír han oc ſægír at þíoꝼr ꝼylgði þa late han bera vítní vm at þær var æigí þíoꝼr víð þa er han tok ꝼe ſit Nu kenner maðꝛ manne ſtuld en adꝛum viðꝛ taku at han haꝼe tækit við ꝼe hans þíoꝼſtolna ſa kueðr næi við ſyní með ſettar æiðí en ſa æiðꝛ ꝼællr till ííí marka eꝼ han víſſí at þíoꝼſtolet var En eꝼ maðꝛ ſker annan vm ſtuld oc er æigí lyſt þyꝼt æꝼtir þa ſkall ſynía ſettar æiðí ſa er ꝼirir ſok verðꝛ ſa æiðꝛ ꝼællr till ííí arka Eꝼ vmage ſtell þa ſkall bta aꝼtr værk hans ækki a konongr a þui Nv værðꝛ maðr aꝼ þyꝼſku ſæckrr þa a ſa at taka er ſtolen var ꝼull gíold ꝼear ſíns aꝼ ꝼe hins ſæckia oc koſtnad ſín þæn ſem hann þarꝼ tíll æꝼtír ꝼarar ſem ví ſkynſamer menn meta oc rett ſín æꝼtir lagha dome ſem han ſe loghrentr iamyklu eꝼ v tækr madꝛ hauk bundin iræiðꝛi oc lynír þa er han þíoꝼr att En eꝼ maðr ſtellr slættrenge aꝼ ioꝛðu manƶ þa er ſa þíoꝼr att ſyní með ſettar æiði ꝼællr till ííí arka eꝼ ꝼællr oc ſua hit ſama ꝼirir hauka konongr a þær sæktir eꝼ v ſælr maðr ioꝛð konongs at ulyꝼi hans þa er han þíoꝼr at oc ſua ſa er kaupír eꝼ han væit þæt eða ſyní með ſettar æiði Nu tækr maðꝛ markſtæína vpp oꝛ ioꝛðu oc ſætr niðꝛ aðꝛum ſtað oc ꝼrer a lut þeſ er a mott honom a þa er han þioꝼr at oc ſæckr allæighu við konong en ví aurum eꝼ han tækr upp oc ſætr huergi niðꝛ En eꝼ maðr lægs vndir kyr manna oc dꝛekkr ſa a engan reett a ser En N eꝼ maðr gengr i æppla garð manƶ eða huannagarð lauka garð eða næpna ræítt ærtra akr eða banna oc alt þæt er menn hægna með garðum eða gæƶlo tuí gildi þæim er atte oc í aura sylfrs j þokka bott En eꝼ tækr til yris eða mæira sæckr ſem vm annan ſtuld En eꝼ þæír men gera þetta er æígí haꝼa ꝼe till at bta ꝼare till þíngs oc ſuare ꝼirir æꝼtir lagha dome her v eꝼ maðr ſtelr hundi manƶ eða kættí kníꝼí eða bæltí oc ollu þuí er minna er vært en yris þæt er huínƶka oc eꝼ maðr verðꝛ ſannr at gialde ij aura sylfrs þæím er atte oc hæiti maðꝛ at værri En eꝼ maðꝛ ꝼær at vægh með roſſe ſínu oc ſtendꝛ hy ner gatu oc eꝼ han þarꝼ þa take han at uſæckíu  þæt ſem roſſ hans þarꝼ þær at eta her v eꝼ maðr ꝼínnr ꝼear lut manƶ oc hæꝼír æíghande glatað þa ſkall han lyſa ꝼirir monnom en lyſt ſkal ſamdgres ælligr værðꝛ hann þíoꝼr at eꝼ ꝼe er ſua míkít at þíoꝼs ſok ma a nema Nv ſkall maðꝛ i líoſe haꝼa ꝼe oc nyta ser oc þo at æigande kome æighi ꝼyr æꝼtir er ſlítið er þa bter han engu ꝼe ꝼirir bta En ſa er ser kallar ſkall haꝼa till í ſkilrikra manna vítní at þæt er hans ꝼe oc han a eꝼ han ſkall vrentr vera oc ſuerí at þuí ꝼullan æið þa lætr han at lagum lauſt her N eꝼ konongr kenner manne landꝛað þa ſkall han ſynia með tylꝼtar æiði oc ſua ſkal ſynia alra vbota mala Nu ſkall næꝼna vi men a huara hond þæim er vndan ſkall ꝼraƶ iaꝼnan at rette við han þæir ſem neſter ero oc kunnnigaƶt ma vm þæt mall vera huatke ſíꝼiaðer við hann ne ſakaðer ꝼultiða menn oc valenkunna þa ſem huatke ero ryndír at rongum æíðum ne ſkrk vítnum oc haꝼa ví aꝼ þæím ſíalꝼr han hín attande oc ííí ꝼanga vatta ꝼultiða oc æigi at mæinæíðum rynda Sa ſka ſuería ꝼullan æið ꝼírir ſik er maleno a at ſuara en aller aðꝛer ſanne hans æíð með þuí ſkiloꝛðe at æigi uítu þæír annat ſannare ꝼirir guði at ſínní hyggíu en þa ſueria þæiꝛ Settar æiðꝛ ſkall her ſtanda vm oll víí ærtoga oc xíí arka moll oc ſua vm x arka mol þær ſem næmꝼdir ero iij menn a huara hond hínu ſakaða a þæn haat ſem ſægir vm tylꝼtar æið haꝼa ííí menn aꝼ þæím ſialꝼr hín ꝼioꝛðe í ꝼanga vatta vm Lyrittar æiðꝛ ſkall ſtanda vm oll v arka moll oc ííí þær ſem næꝼdir ero í menn a huara hond hínum ſakaða haꝼe þa í aꝼ ſem hann ꝼær ſialꝼr hín þꝛiði En ꝼirir mærkr mall oc þæðan aꝼ ſmære þa ſkall næꝼna till lyrittar æiðs ſín man a huara hond hínum ſakaða haꝼe æín aꝼ þæim ſíalꝼr annnar ꝼanga vattr hín þꝛiðí þeſſe æíðꝛ ſkall ſtanda till þæſſ er haꝼa ſkall í manna æíð eða æin æiðí þuí at æín ſkall yris ſynia oc ſua ſem aðꝛ ſægir vm æir menn er at þuí værða kunnir oc ſanner at þæír ſueria ranga æiða oc prouaƶ þæt a þa með ſanyndum þa ſkulu þæír vera utlæger þꝛía vætr oc ænkíſ manƶ æiða eða vítna níota með þuí mote at þæír gerðo ſik ſíalꝼir unyta oc gialde ííí ærkr sylfrs kononge oc vi aura ꝼirir huern þæn er ſuoꝛ með honom eꝼ þæír viſſu æigi at vſrt var En eꝼ þæír víſſu at vſrt var ꝼyr en þæir ſuære gialde huær þæirꝛa ííí ærkr ſem hann En eꝼ þæir atburdir kunnu till at geraƶ at monnom værða þær ſaker geꝼnar er við líggr líꝼ eða límír eða ſe allæígu mall þa ſkulu þæír ſlikra vítna níota eða vndan ꝼrſlo ſem konongs er mískun tíll Vm ÐESSAR Rettar btr gaꝼ agnus konongr ſun hakonar konongs ſunar ſunr Sværrís konongs allum noꝛegs monnom þæím ſem i rettom ſkilum ero við guð oc ſanre lyðni oc þægnſkyldu oc æꝼtír læte ero við rettan noꝛegs konong oc hans riki oc raðo nyti ſtyrkia með holr þíonoſto innan landƶ oc vtann Vſkaddꝛe i allu konogdonmſens ſmd oc rettom malæꝼnum þæirꝛa loghlegra kononga er æꝼtir hann koma Ꝼyrſt at vpphaꝼe at þær ſem aðꝛ ꝼell ſakar yrír í gula þíngs bok till þꝛiðíungs þa ſkall nu ꝼalla til ꝼioꝛðongs oc ſætt j bok huat hæſt ma taka ꝼirir hueria ſok at þui ſiðꝛ værði þæír blæktír er ꝼakunnigir ero aꝼ prettoleghom ſoknarom i ꝼioꝛðongs ꝼalleno a aðꝛa at þær ſem aðꝛ ſkildi ganga v ærkr sylfrs ꝼirir hog huert en víí ærtogar oc xíí ærkr sylfrs ꝼirir íí hogg þa ſkall heðan aꝼ ork sylfrs ꝼirir huert oc ſumum ſtaðum minna ſua ſem ſkipat er i manhælgí þæt oc þær með at rettaren ſkall ſkall ꝼyr þæím reet gera er miſhalden er en ſiðan taka kononge ſækt till handa a hína þꝛiðíu at ſlatr toll þæn ſem konongr tok þa er han ſatt i bærgwín vm ioll lím ſlatrs aꝼ manƶ værki hueríu þa gaꝼ han allan vpp a hína ꝼioꝛðo at han ſkipaðe þæím moꝛgum manne j ærꝼða tall er ækki varo aðꝛ  næꝼndir æꝼtír þuí ſem loghbok vattar a hin v at þær ſem ſa er man dꝛapp matte navðga ꝼrenðꝛ ſína með ſæcktum þa er huarke varo uitande ne raðande með ser till ꝼear bota þa ſkall nu aꝼ þæſſ æins ꝼe bta er dꝛapp ærꝼingia híns dauða æínum a hina settu at aꝼ ꝼe veghanda þæſſ er níðíngs vigh eða skemdar vígh va þa ſkall ꝼyrſt btr aꝼ luka ꝼe veghanda aðꝛ en i konongs garð ꝼalle ſua ſem vattar i manhælgi a hina siaundu at huergi ſkall ꝼyr ꝼe veghanda ꝼalla í konongs garð en aðꝛ ſe loknar allar loglegar skuldir þær ſem aðꝛ uoro goꝛvar a hína attando at eꝼ men værða vegner i hæimili ſínu þa ſkall ærꝼingi taka halꝼu mæíri btr a hína niundu at eꝼ maðr værðꝛ barðꝛ eða ſærðꝛ i hæimilí ſialꝼs ſíns þa ſkall hann taka halꝼu mæiri btr æꝼtír loghleghom dome a hina tiundu at þær at ſem aðꝛ ꝼel alt i konongs garð bæðe j lande oc lauſum yri þegar han ſtall till ænnar ærtogar en nu ꝼællr æígi ꝼyr en ſua ſem ſægi j þíoꝼa bælkinum oc þær till ſækt ſem loghbok vattar a hina elleptu at þo at maðr híttí i þau vbota verk at han haꝼe ꝼirir goꝛt liꝼínu  allu þui ſem hann a i lauſu  i ꝼaſtu annat huart at maðr dꝛepr logman ꝼirir retta loghlogn eða bꝛenner man inni eða hggr hond eða ꝼot aꝼ manne eda myrdir mann eða ſtingr ut augu manƶ eða ſker tungu oꝛ haꝼði manƶ eða mæíðir man eða dꝛepr ꝼaður ſin eða moðoꝛ ðottoꝛ eða ſyſtur kono ſíalꝼs ſíns eða kona bonda ſín eða tynir maðꝛ ser ſialꝼr eða veghr man i hæimili ſialꝼs ſíns eða lypr bꝛott með æígínni kono manƶ eða taka konoꝛ með rane eða hærꝼange eða ꝼalſar maðꝛ ſtæðía bꝛeꝼ eða inſíglí konongs eða dꝛepr þæn man er konongs bꝛeꝼ  hæꝼiír ꝼirir ser eða i hærbirgí i hía kononge dꝛepr maðr man eða j konongs garðe eða a konongs ſkípp eða i navíſtu hans eða tækr kono nauðga eða hæꝼnír vbota manna eða hæimtír giold ꝼirir En eꝼ æin huær ſa er i ſik vbota værk ꝼællr ſem guð late engan henda þo at ſíalꝼr haꝼe ꝼirir goꝛt liꝼi ſínu oc ꝼe ſinu allu við konong oc a æínhuer þæirꝛa boꝛn i vmægð þa ſkulu konongs vmboðs menn ætla barne hueriu ꝼoꝛlagſ yri aꝼ ꝼe þuí er hin vtlæge atte meðan ꝼe vinƶ þær till er boꝛn ero mat annongar 