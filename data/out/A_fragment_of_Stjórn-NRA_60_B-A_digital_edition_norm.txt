Ek á ørendi við þik , hǫfðingi . Hieu svaraði : hér sitj-um vér margir samt . Við hvern áttu ørendi ? Sveinninn svaraði : við þik sjalfan . Hieu stóð upp ok gekk í annat herbergi með honum . Þá tók sendimaðr viðsmjǫrsker  er þeir kǫl-luðu lentulam olei ok steypði yfir hǫfuð honum svá segjandi-di : Þessa hluti segir dróttinn guð Ísraels : ek smyr þik konung yfir lýð minn , at þú drepir niðr hirð ok hýski Ahab ok hefnir svá minna spámanna  ok allra þjónustumanna , er Jezab-el hefir drepa látit . Ok svá gjǫrsamliga skaltu eyða al-lri ǽtt þeira ok afkvǽmi , at eigi einn hinn minnsti sveinn skal eftir lifa í Israël . En hrǽ hinnar illu  Jezabel munu hundar rífa á akri Jezraël , ok engi mun grafa hana . Eftir þetta lauk sendimaðr upp hurðu ok flýði þar út . En Hieu gekk til sinna félaga . Hǫfðingjar mǽltu : hverr var þessi inn vitlausi snápr ? eða hvat vildi hann þér ? Hieu svaraði : kenna megi þér manninn  ok vísir munu þér verða ørenda hans . Þeir sǫgðu þat hégóma  ok báðu hann … … Mǽlti hann : konungr forvitnask hvárt friðr er . Hieu svaraði : hvat mun varða um frið ? far ok fyll flokk minn . Speculator sagði enn konungi , at þessi maðr var kominn til flokksins ok hvarf ekki aftr . En líkt þykki mér , sagði hann , at hér fari Hieu , son Josaphat . Ok eigi sýnisk mér mjǫk friðligt . Joram bað þá búa kerru ok beita hesta fyrir . Gekk hann þá út ok settisk í kerru , ok fór sjalfr í mót Hieu , en Ahazias í annarri kerru . Þeir fundu Hieu á akri Naboth er Jezabel dróttning lét drepa saklausan , sem fyrr er sagt . Joram mǽlti þá : hvárt er friðr , Hieu ? Hann svaraði : hvat friði ? hórdómar ok hófleysur ok ǿrslafull grimmð Jezabel , móður þinnar , hefir enn hér til margan mann svikliga sigrat . Joram brá þá upp hendi sinni ok sneri á flótta . Hann kallaði á Ahaziam ok mǽlti : Svik , svik , Ahazia ! Hieu þreif einn handboga ok laust ǫru milli herða Jo-ram konungi í gegnum hjartat , svá at út gekk um  brjóstit . Hann steypðisk áfram í kerrunni . Þá mǽlti Hieu við hertoga … 