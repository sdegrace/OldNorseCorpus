
                            ...
                         Vápnafjarðar oc kómu til Hofs Þar bjó Bjarni Brodd-Helgason Þorsteinssonar hins , Ölvissonar , Eyvaldssonar , Öxna-Þórissonar . Móðir Bjarna var Halla Lýtingsdóttir . Móðir Brodd-Helga var Ásvör dóttir Þóris Grauts-Atlasonar , Þóris Þiðranda . Bjarni Brodd-Helgason átti Rannveygu Þorgeirsdóttur , Eiríkssonar í , Geirmundarsonar , Hróaldssonar , Eiríkssonar örðigskeggja . Bjarni tók við Flosa báðum höndum . Flosi bauð Bjarna fé til liðveizlu . Bjarni mælti : Aldri hefi ek selt karlmennzku mína við fémútu né liðveizlu . En nú er þú þarft liðs mun ek gera þér um vinveitt ok ríða til þings með þér ok veita þér sem munda bróður mínum . Þá snýr þú öllum vanda á hendr mér , segir Flosi . En þó var slíks að þér ván . Síðan fór Flosi til Krossavíkr . Þorkell Geitisson var vin hans mikill . Flosi sagði honum ærindi sitt . Þorkell kveðr það skylt vera að hann veitti honum allt slíkt sem hann væri til fær ok skiljaz eigi við hans mál . Þorkell gaf Flosa góðar  gjafir að skilnaði . Þaðan fór Flosi norðr til Vápnafjarðar ok upp í Fljótsdalsherað ok gisti að Hólmsteins Spak-Böðvarssonar ok sagði að allir hefði vel undir staðið hans nauðsyn ok ærindi nema Sörli bróðir hans . Hólmsteinn kvað það til þess bera að hann var engi ofstopamaðr . Hólmsteinn gaf Flosa góðar gjafir að skilnaði . Flosi fór þaðan upp í Fljótsdal ok suðr á fjall um Öxarhraun ok ofan Sviðinhornadal ok út með Álptafirði fyrir austan ok lauk eigi fyr en hann kom til Þváttár til  Hallz mágs síns . Þar var Flosi hálfan mánuð ok menn hans ok hvíldu sik . Flosi spurði Hall hvað hann legði nú til ráðs með honum , hversu hann skyldi með fara ok breyta högum sínum . Hallr mælti : Það ræð ek þér að bíðir heima við bú þitt ok Sigfússynir . En þeir sendi menn til að skipa til sinna . En þér farið heim að sinni . En þá er þér til þings ríðið allir saman ok dreifið ekki flokki yðrum . Fari Sigfússsynir að finna konur sinnar . Ek mun ok ríða til þings ok Ljótr son minn með alla þingmenn okkra ok veita þér lið slíkt sem ek má mér við koma . Flosi þakkaði honum en Hallr gaf honum góðar gjafir að skilnaði . Flosi fór þá frá Þváttá ok er ekki getið um ferð hans fyr en hann kom heim til Svínafellz . Er hann þá heima það er eftir var vetrarins ok sumarið allt til þings framan . Þórhallr Ásgrímsson ok Kári Sölmundarson ríða einn dag til Mosfellz að finna Gizur hvíta . Hann tók við þeim báðum höndum ok vóru þeir þar langa hríð . Það var einhverju sinni þá þeir Gizur töluðu um brennu Njáls að Gizur kvað vera allmikla giftu er Kári hafði brott komiz . Þá varð Kára vísa á munni : Þá mælti Gizur hvíti : Várkunn er að þér sé minnisamt ok skulu vér nú ekki um tala fleira að sinni . Kári svaraði að hann ætlaði heim að ríða . Gizur segir : Ek mun nú gera mér dælt við þik um ráðagjörð . Þú skalt eigi heim ríða . En skalt í brott ríða ok austur undir Eyjafjöll að finna Þorgeir skorargeir ok Þorleif krák . Þeir skulu ríða austan með þér því þeir eru aðiljar málsins . Með honum skal ríða Þorgrímr hinn bróðir þeira . Þér skuluð ríða til Marðar Valgarðssonar . Skalt segja honum orð mín til að hann taki við vígsmálinu eftir Helga Njálsson á Flosa . En ef hann mælir nökkuru orði í þessu þá skalt gera þik sem reiðastan ok lát sem þú munir hafa öxi í höfði honum . Þú skalt ok segja í annan stað reiði mína ef hann vill eigi láta að þessu vel komaz . Þar með skalt segja að ek mun láta sækja Þorkötlu dóttur mína ok færa heim til mín . En það mun hann eigi þola því hann ann henni sem augunum í höfði sér . Kári þakkaði honum sína ráðagerð . Ekki talar Kári um liðveizlu við hann því hann ætlaði að eigi mundi þurfa . Kári reið þaðan austur yfir Markarfljót ok svá til Fljótshlíðar ok svá til Seljalandsmúla . Þeir ríða nú austur í Holt . Þorgeir tók við þeim með hinni mestu blíðu . Hann sagði þeim um ferð Flosa ok hversu mikið lið hann hafði þegið í Austfjörðum . Kári sagði að það var várkunn að hann bæði liðs svá mörgu sem hann mundi svara eiga . Þorgeir mælti : Því betr er þeim fer allt  ver . Kári sagði Þorgeiri tillögur Gizurar . Síðan riðu þeir austr á Rangárvöllu til Marðar Valgarðssonar . Hann tók vel við þeim . Kári sagði honum orðsending Gizurar mágs hans . Hann var heldr erfiðr ok kvað meira að sækja Flosa en tíu aðra . Kári mælti : Jafnt fer þér þetta svá sem hann ætlaði því þér eru allir hlutir illa gefnir því þú ert bæði hræddr ok huglauss . Enda skal það á koma sem þér er makligt að Þorkatla skal fara heim til föður síns . Hon bjóz þegar ok kveðz þess fyrir löngu búin að skildi með þeim Merði . Mörðr skipti þá skjótt skapi sínu ok orðum ok bað af sér reiði ok tók þegar við málinu . Kári mælti þá : Nú hefir þú tekið við málinu ok sæk nú óhræddr því líf  liggr við . Mörðr kvaðz : Allan hug mundu á að gera þetta vel ok drengiliga . Eftir það stefndi Mörðr til sín níu búum . Þeir vóru allir vættvangsbúar . Mörðr tók þá í Þorgeiri ok nefndi fimm vátta  – í það vætti að Þorgeir Þórisson selr mér vígsök á hönd Flosa Þórðarsyni að sækja um víg Helga Njálssonar með sóknagögnum öllum þeim er sökinni eigu at fylgja . Selr þú mér sök þessa að sækja ok að sættaz á svá allra gagna að njóta sem ek sé réttr aðili . Selr þú með lögum en ek tek með lögum . Í annað sinni nefndi Mörðr vátta  – í það vætti að ek lýsi lögmæltu frumhlaupi á hendr Flosa er hann veitti Helga Njálssyni helundarsári eða holundar eða mergundar því er að ben gjörðiz . En Helgi fekk bana af . Lýsi ek fyrir búum , ok nefndi þá alla . Lýsi ek löglýsing . Lýsi ek handseldri sök Þorgeirs Þórissonar . Þá nefndi Mörðr sér enn vátta . Í það vætti að ek kveð vættvangsbúa þá alla níu , ok nefndi þá alla á nafn , til alþingisreiðar ok búakviðar að bera vitni þar hvárt Flosi hljóp lögmæltu frumhlaupi til Helga Njálssonar á þeim vættvangi er Flosi Þórðarson veitti Helga Njálssyni helundarsár eða holundar eða mergundar því er að ben gerðiz en Helgi fekk bana af . Kveð ek yðr orða þeira allra er yðr skylda lög til um að bera ok ek vil yðr að dómi beitt hafa ok þessu máli á að fylgja . Kveð ek yðr lögkvöð svá að þér heyrið á sjálfir . Kveð ek yðr um handselt mál Þorgeirs Þórissonar . Þá mælti Mörðr : Nú er hér mál tilbúið sem þér báðuð . Vil ek biðja Þorgeir að þú ríðr til mín þá er þú ríður til þings ok förum þá með báða saman flokkana ok höldum okkr sem bazt saman því flokkr minn skal þegar búinn til öndverðs þings . Ok skal ek í hlutum trúr vera . Þeir tóku því öllu vel . Ok var nú bundið svardögum að engi skildi við annan skiljaz fyr hver þeira skildi leggja sitt líf við annars líf . Síðan skildu þeir með vináttu ok mæltu mót með sér á þingi . Reið þá Þorgeir austur aptr . En Kári reið austr yfir ár ok þar til er hann kom í til Ásgríms Elliðagrímssonar . Hann tók við honum ágæta vel . Kári sagði Ásgrími allan málatilbúnað ok ráðagerð Gizurar . Slíks var mér að honum ván , segir Ásgrímr . Að honum mundi vel fara enda hefir hann það nú sýnt . Ásgrímr mælti : Hvað spyr austan frá Flosa ? Kári svarar : Hann fór allt austur í Vápnafjörð ok hafa náliga allir höfðingjar heitið honum liðveizlu ok alþingisreið . Þeir vænta sér ok liðs af Reykdælum ok Ljósvetningum ok Eyfirðingum . Þeir töluðu þar margt um . Líða nú stundir framan til alþingis . Þórhallr Ásgrímsson tók fótarmein svá mikið að fótrinn fyrir ofan ökkla var svá digr ok þrútinn sem konulær ok mátti hann eigi ganga nema við staf . Hann var mikill maðr vexti ok ramr að afli , dökkr á hár ok skinnzlit , vel orðstilltr ok þó bráðskapaðr . Hann var hinn þriði mestr lagamaðr á Íslandi að því er menn skildu fara til þings . Ásgrímr mælti til Kára : Þú skalt ríða til öndverðs þings ok tjalda búðir várar ok með þér Þórhallr son minn því þú munt hógligazst ok bezt með hann fara því hann er fótlami . En vér munum hans mest þurfa á þessu þingi . Með yðr skulu ok ríða tuttugu menn aðrir . Eptir það var búin ferð þeira ok riðu þeir síðan til þings austan ok tjölduðu búðir ok bjugguz vel um . Flosi reið austan ok þeir tíu tigir manna er að brennu höfðu verið með honum . Þeir ríðu þar til er þeir kómu til Fljótshlíðar . Skipuðu þeir þá til búa sína Sigfússynir ok dvölduz þar um daginn . En um kveldið riðu þeir vestr yfir Þjórsá ok sváfu þar um nóttina . En um morgininn snemma tóku þeir hesta sína ok riðu fram á leið . Flosi mælti til manna sinna : Nú munu vér ... í til Ásgríms Elliðasonar ok troða illsakir við hann . Þeir kváðu það vel vera . Þeir ríðu nú þar til ... áttu skammt til Tungu . Ásgrímr stóð úti ok menn með honum . Þeir sáu flokkinn heiman . Menn Ásgríms mæltu : Þar mun vera Þorgeir skorargeir . Ásgrímr mælti : Eigi heldr ætla ek það . Þessir menn fara með ... ok gani . En frændr Njáls , slíkir sem Þorgeir er , munu eigi hlæja fyr en nakkvað er hefnt brennunnar ok mun ek geta annars til . Ok kann vera að yðr þikki það ólíkligt . Það er ætlan mín að vera muni Flosi ok brennumenn með honum ok menn ætla að troða illsakir við oss . Skulu vér nú ganga inn allir . Þeir gjörðu nú svá . Ásgrímr lét sópa hús ok tjalda ok setja borð ok bera mat á . Hann lét setja forsæti með endilöngum bekkjum um alla stofu . Flosi reið í ok bað menn stíga af hestum ok ganga inn . Þeir gjörðu svá . Flosi kom í en Ásgrímr sat á palli . Flosi leit á bekkina ok sá að allt var reiðubúið það er menn þurftu að hafa . Ásgrímr kvaddi þá ekki en mælti til Flosa : Því eru borð sett að heimull er matr þeim er hafa þurfu . Flosi sté undir borð ok allir hans menn en lögðu vápn sín upp á er eigi máttu upp sitja í bekkjum . En fjórir menn stóðu með vápnum fyrir framan þar er Flosi sat meðan þeir mötuðuz . Ásgrímr þagði um matmálið ok var svá rauðr sem blóð á að sjá . En er þeir vóru mettir báru konur af borðum . Sumar báru handlaugar . Flosi fór að öngu óðara en hann væri heima . Bolöx lá í . Ásgrímr þreif hana tveim höndum ok hljóp upp á pallzstokkinn ok hjó til höfuðs Flosa . Glúmr Hildisson gat séð tilræðið ok hljóp upp þegar ok gat tekið öxina fyrir framan hendr Ásgrími ok snöri þegar egginni að honum því Glúmr var ramr að afli . Þá hlupu upp miklu fleiri menn ok vildu ráða á Ásgrím . En Flosi kvað öngan mann skyldu Ásgrími mein gera  – því vér höfum gert honum ofraun en hann gjörði slíkt að sem hann átti . Ok sýndi það að hann var ofrhugi . Flosi mælti til Ásgríms : Hér munu vér nú skiljaz ok finnaz á þingi ok taka þar til óspilltra mála . Svá mun vera , segir Ásgrímr , ok munda ek það vilja lokið að færið lægra . Flosi svaraði þá öngu . Gengu þeir þá út ok til hesta sinna ok riðu brott . Þeir riðu þar til er þeir kómu til Laugarvatns ok vóru þar um nóttina . En um morgininn riðu þeir fram á Beitivöllu ok áðu þar . Þá riðu þar að þeim flokkar miklir . Var þar Hallr af Síðu ok allir Austfirðingar . Flosi fagnaði þeim allvel ok sagði þeim frá ferðum sínum ok viðrskiptum þeira Ásgríms . Margir lofuðu ok kváðu slíkt drengiliga gjört vera . Þá mælti Hallr : Þetta líz mér öðru vísu en yðr því þetta þikki mér óviturligt bragð . Mundu þeir þó muna harma sína þótt þeir væri eigi af nýju á minntir . En þeim er allvant um er svá leita annarra þungliga . Fannz það á Halli að honum þótti þetta ofgjört . Þeir riðu þaðan allir samt unz þeir kómu á völlu hina efri ok fylktu þar liði sínu ok ríðu síðan á ofan . Flosi hafði látið tjalda byrgisbúð áðr hann reið til þings . En Austfirðingar riðu til búða sinna . Þorgeir skorargeir reið austan með miklu liði . Þar vóru ... með honum Þorleifr krákr ok Þorgrímr hinn . Þeir riðu þar til er þeir riðu til Marðar Valgarðssonar ... þar til þess er hann var búinn . Mörðr hafði safnað hverjum manni er vápnfær var ok fundu þeir það ... hinn öruggasti ... 