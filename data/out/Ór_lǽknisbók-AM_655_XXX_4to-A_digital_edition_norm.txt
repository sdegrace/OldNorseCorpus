Við svefnleysi  ― Tak gras þat er heitir migon ok stappa í víni . Ok ríð þat um allan líkam manns ok gef honum súrur at eta . Þat gerir svefn allvel . Við sár  ― Tak saur ok legg við um dag ok nótt . Ok síðan tak svína gall  eða  nauta  eða geita  ok stappa við salt svá sem pipar  ok legg við sár um kveld  ok í sinn . Þat grǿðir einkum vel . Við ormsbit  ― Tak lǫg af lǽknisgrasi  ok oleu ok ok gef honum drekka . Þat hrindr eitri ór . Við beinbrot  ― Tak hana ok stappa allan með fjǫðrum  ok við . Þat grǿðir skjótast . Við of feitan kvið  ― Tak rugbrauð eigi blandat við annat korn ok brjót í vín eða ǫlðr  ok lát standa nǽtr sjau . En síðan drekk af því hvern morgin ok hvern aftan of tolf mánuðr . Þá munt svengjask . Ef kveisa er komin í hǫnd þér , þá tak kǫtt ok drep ok stikk hendi þinni í , ef hann er varmr . En síðan bitt um til annars dags ok ger svá fjórum sinnum , ef þarf . Ok hvern dag tak kvikan kǫtt . En ef í stað er í manns , þá bitt við varmt kattarhold nýdrepit til þess er kólnar . Þat dregr út hvarvetna kveisu ór mannsholdi . Við augnamyrkva  ― Tak ál kvikan ok ríst hann ok tak ór honum bǽði blóð ok gall ok blanda bǽði saman ok berr í . Þat birtir sýn manns . Við blóðrás  ― Tak gras þat er vex í með sínum blǫðum ok rauðu frǽ  ok stappa í eða ǫlðri ok syng meðan pater noster  ok gef honum drekka . Við þá blóðrás , ef sár blǿðir  ― Tak náttlauk ok stappa vel ok legg þar í sem blǿðir  ok bitt við . Við spenbolga  ― Tak lǽknisgras ok bitt við . Ef þú vill þik hefta at lostasemi , tak gras þat er ruta heitir ok et í . Þá mun linask . Við ormsbit  ― Tak rutam ok bitt við . Við þat , ef maðr er þorstlátr  ― Tak centauream ok stappa við vatn ok drekk fljótt . Við hǫfuðverk  ― Tak rutam ok stappa við skíra oleu ok ríð um enni . Þat tekr verk af  ok bǿtir augun . Þetta er oft reynt . Við lendaverk  ― Tak gras þat er centaurea heitir ok stappa í ok drekk oft kalt . Við sár  ― Tak dust af því grasi er centaurea heitir ok dreif á . Þat grǿðir ok hreinsar . Við augnaverk  ― Tak rót af því grasi er verbena heitir ok blǫð þess gras er feniculum heitir ok stappa bǽði saman  ok berr í augun . Við augnamyrkva  ― Tak gras þat er heitir minna pulegium ok stappa vel  ok drekk þat fastandi oft . Þat bǽtir ok birtir augu . Við tármild augu  ― Tak skógarsúru ok blanda við fornt vín ok hirt þat í ok neyt af því  Við nasraufadaun  ― Tak lǫg af mintu ok hell . Þat tekr óþef af . Við augnamyrkva  ― Tak malurt ok stappa vel ok egg ok sjóð hart . Sker síðan í ok tak ór it rauða ok legg í malurtina stappaða . En þá er þú ferr sofa , þá legg við útan á sem þú mátt hafa . Þat skírir ok birtir augun . Gras þat er vitrum heitir þurrkat ok gǫrt at dusti  ― Blanda þat við vín ok gef manni drekka . Þat brýtr stein í manns . Pors grǿnn stappaðr vel ok blandaðr Við súrt vín  ― Þat er gott at þvá hǫfuð við . Gras þat er acacia heitir  ― Legg við enda þarms , ef út snýst , þá mun aftr snúask  ok svá sár , ef um vendisk . Gras þat er rubea heitir , þat er roðagras  ― Þat hrindr út ór óléttri konu , þó at barn sé dautt . Jǫrð sú er á innsigli er lǫgð ok manns líkneski er á  ― Hon er góð við ormsbit  ok annarra flugorma . Ok ef manni er gefinn ólyfjansdrykkr , þá drekki hann af þessi jǫrðunni . Þat hrindr eitri út , en  sakar ekki . Muskus heitir forað . Þat elsk í eins dýrs . Þat er kiðlingi glíkt þeim er elsk á Indíaland . Þat renn saman af blóði þess dýrs ok ystisk sem mjolk . En þá er þat er fullvaxið , þá ǿðisk svá dýrit , at þat þolir hvergi , nema renn til trés eða staurs . En þá staurask þat svá lengi við í , at þat raufar á kviðinn . En forað þat fellr út . Steinn sá er koralus heitir  ― Hann er góðr við augu  ok augnamyrkva . Balsamum bǿtir myrk augun ok skírir . Reykelsi stǫðvar blóðrás , hvaðan sem renn . Ok þat linar saur í endaþarmi eða í stað lǽtr eigi vaxa . Ef þat er temprat við mjólk  ok við lagt , þá er þat lǽkning . Dioskurides segir af grasi því er peonia heitir : Ek . Sama vitni berr Galienus , inn spakasti maðr , of þat sama gras . Bǫrkr af selju við súrt vín stappaðr  ― Þat tekr af  vǫrtur . Svá mǽlti Galienus : Mjolk sú er riðin er ór seljubǫrk þá er hon er blómguð  ― Þat birtir in augu ok bǿtir  mjǫk . Lǫgr af seljukvistum ok blómi , ef hann er  drukkinn  ― Hann stǫðvar blóðrás  ok meinar konum bǫrn at geta . Minta styrkir kvið ok gerir munn vel þefaðan . En plástr gǫrt af mintu ok salti  ― Þat er gott við óðs hunds bit . Gras er heitir elleborum hvítt blandat við mjolk ok temprat við hunang  ― Þat drepr mýs , ef eta  því . En af því blandat dust við vatn ok stǫkt of hús  ― Þat drepr flugur . Gras þat er ciminum heitir drukkit með víni  ― Þat hreinsar bit flugdýra . En ef þat er blásit í nasraufar manns  ― Þat heftir nefdreyra . Lǫgr grass þess er chelidonia heitir  ― Þat hreinsar ok hvessir sýn  ok þunga vøkva í þurrkar þat . Gras þat er ruta heitir  ― Þat drepr losta í ok hreinsar bit flugdýra . Salt ok línfrǽ gǫrt af því plástr  ― Þat hreinsar in flugdýrabit . Eyrsilfr drukkit  ― Þat gerir bana . Því í lim er þat renn , þá skefr þat innan . En ef þat verðr í eld lagt , þá gerir þat meinsaman reyk . Þann flýja ormar  ok af þeim reyk deyja flugdýr . Malurt blandin við ufsagall ok smurt of eyru manns  ― Þat styrkir þau  ok hrindr frá óhljóð . En ef þat er lagt í klǽðaǫrk , þá mun mǫlr eigi spilla . Ok ef blek verðr gǫrt af því vatni er malurt er í  ― Þǽr ritningar munu haldask . Þǽr þora eigi mýss skeðja . Við hósta  ― Tak reykelsi þat er mirra heitir ok halt lengi undir tungurótum . En við þat sama  ― Tak rót grasi því er levisticum heitir ok stappa við vín ok drekk . En við þat sama ok svá at hreinsa lungu  ― Tak þat er vex á ellifu korn  ok ellifu piparkorn  ok ellifu af feniculo , mel þat alt í ok blanda við hunang . Ok et af þvísa hvern dag spán fullan fastandi . Þessa er opt freistat . En við hósta  ― Gras þat er heitir pimpinella blanda við súrt vín ok gef honum drekka . Þá mun batna . Gras þat er heitir feniculum  ― Stappa þat við vín . Þat er gott við blǫðrusótt . En við þat sama  ― Þá er þú ferr sofa , tak rúgbrauð ok svíð við eld ok et þat svá sviðit með vǫrmu víni . Við siklan  ― Tak gras þat er salvia heitir ok stappa við súrt vín ok drekk . Þá mun létta . En við þat sama  ― Haf baðar hendr þínar í vatni vǫrmu  ok drekk lítit súrt vín . Til skírar raustar  ― Tak pipar ok tygg ok haf í þér lengi ok svelg síðan hrákann niðr  ok spýt út fl ... 