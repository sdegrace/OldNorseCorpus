O maria  floꜱ uirginum  ora  Pro me ad dominom . Sum peccator pre omníbus idcírco nunc sublimiuꜱ . Aꜱiꜱ mihi supplicanti oc Peccata confitenti  Viuifíca tuum ꜱeruum ín peccatiꜱ premortuum . Dignoꜱ quosque eripere oc paradiso reddere . … ver eigom mesta þorf til at þiggia  Þa skal þat vp haf vaʀa bna vera  at guð gefi oꜱ þat vít  at ver megím skilia hverꜱ oꜱ er mest þorf . ok ver lifðim ꜱva her i . at guds moðir maría . telði oꜱ i sveit sinna vína . Þat veiti oꜱ allzvalldandi drottinn  ꜱa er lifir oc rikir vm allar alldir . Amen  Þa er sagþar erv íarteinir heilagra manna til lofs almatkom guði  þǿr er hann gerir fyri arnaþar orð þeira . Þa er skylldogt þeim er til lyða at veíta lof ɢuði þar ímoti . oc þeim hel-gom moɴom eín virðiꜱ þa i stað er ver heyrom fra sagt . Fyrir þvi at rettlatra manna hior-to oc hvgscot mego þaðan af taka margfallda hvɢan ok ast riki . oc miok ǿxazt . er þeir eþa heyra sagt i  hverꜱo allzvvallandi . guð lꜹnar sinom ast vinom . þat  er þeir þíona honom her i heími . Oc til þesꜱ at ver halldimz i ast guðs oc sꜹnno lítlilæti . þa er oꜱ þat til kent . at þa er ver sagt fra lifi heilagra manna . þa skolom ver at hyɢia  hvat ver hofvm til iafnaþar  ok hvat oꜱ skortir . Oc fyrir þvi at mikit skorti  oc megim ver eigi fyllaz þesꜱ ofmetnaþar . at þyckiaz iafnir betr gera . eɴ íamkristinn maðr oꜱ . hofom ver oc miok gert í gvði . þa er oll nꜹðsyn til  þa er sagðar erv iarteinir guðs vína . at hugsa hvert trꜹst oc formli þeir megv oꜱ við guð veita i sino arnaðarorþi . Ok hve scyllt ꜹllom er þa at dyrka   langt vm fram allt annat  er ver heyrvm lof séllar guðs moður marie . er ollvm helgvm er helgari . bði englvm oc monnom dyrligri oc halteitari oc miscunn samari i sinom krapti oc milldi . Þvi at þat vítnar þesꜱi boc  at þeir ero allir holpnir  er hennar arnaðar fa . enn hon er bvín fyrir ollom at bið-ía  þeim er a hana calla med hreino hvgscoti . MOrg dmi ðyrligra íarteina frv sancte maríe . styrkia miok hiorto synðugra manna til micillar vanar guðs miscvnnar . enn þo syniz gvðleg millde sællar marie . naliga framar í ollom dmvm . i þeiri miscvnn  er þau gerþv við þann mann  er theofiluꜱ hét . Hann var dyrligr maðr i li-fi sino . oc veitti margar lmosu giafir fatkvm monnom firir guðs sacir . Hann var goðr klercr . oc var ræðis maðr med biskupi eínvm . oc er sa byskup var anðaðr . þa villdi allr lyðr theofilvm til biskups taca  Enn hann villdi eigi undir þann vanda ganga . oc kvaz overðr vera þesꜱ velldis . oc fyrir þr sacir var annaʀ maðr til byskups tekinn . oc er sa var vig-ðr  þa tok hann ꜹll þꜹ rǽði af theophilo oc virðing . sem hann hafði aðr . ok setti annan mann í hans sti . Oc þegar af honum var tekin sia virðing . þa eyddiz bratt fiár lvtr hans . oc at eyddv feno . þa var farin  slgð  ef hann mtti nockut scaðsamlict skyti senda sinnar illzkv til anðar theophilo ok fyrir fara hans gzkv . En þa er oll virþing oc fe theophili var farit . þa tok hann af fíanda eɢían oc freistní . at harma séalfan sic . Tok þa hvgr hans at hrærazc fra staðfesti guðs astar . oc tok hann at mðaz í . oc ꜱva kom  at hann neytti hvarki svefns ne matar fyrir oyndi . þar til er hann for a fvnð gyþings þesꜱ  er fíolkvnnigr var i borg . Oc er hann com þar  þa bað hann gyðinginn oc bauð honom fe til  at hann reði honom þau rað  er hann fengi uirðíngar þvilicar  sem hann hafði aðr hafðar . En hvart sem þeir ræddo lengr eða skemr . þa com þar  at gyðingr het honum at fylgia . þeophilo . til þesꜱ hꜹfðingia  er hann qvaz þiona . oc sagþi . ef þeopʜilus uilldi geraz hans maðr . at hann mun skiott fa honum fe oc uirðing . oc for þeophilus . heim uið þat til herbergiꜱ . At hann skyllde koma um nottina til gyðingꜱ oc fara þa með honum til þesꜱ . hofðingia . oc geraz hanꜱ maðr  oc uar þat skilit  at hann skyllde alldri signa sic með cross marki . A þeiri somo nott gecc . þeophilus . or borginni til skogar með gyðingi . Oc er þeir como i rioðr eitt . þa sa þeophilus . þar mikin fiolða manna . at þvi sem honum syndiz . Hann sa sitea hofðíngía þess folkꜱ a dom stoli j konungs skruði . oc hafði koronu a hofði . þar stoð a alla vega fra stolínum utalligr herr illgiarnra anda  oc buner sem konungs ʀiddarar . enn sumir helldu a kertum . oc synðiz . þo . sem þar skeyrti ongan þionustu mann . þann er hofðingia þurfti eða uilldi hafa ꜱer til tignar . Siþan gengv þeir fyrir þann hofðingia  theofilus  oc gyðingr  oc tvscaði hann fyrir erindi þvi . oc sa svaraþi stolmaðrin   kvað ꜱer brigða vera menn iesu ins kroꜱfesta  ok Oc theofilus dvalði ecki at rita þat   ok kysti a kne honum . Þa svarar ovínr allz mannkyns  at þeophilus mvndi skíott taka mikla virþing bði af byskup oc ollom lyð . Oc litlv eftir þetta sendi biskup orð . þeophilio . at hann skylldi koma til hans . oc er þeir fvnðvzc  kvaddi hann bliðliga . oc setti hann nstan . ꜱer . oc feck honum ꜹll þꜹ ræði sem hann hafði haft með inom fyrra byskopi . oc virþi hann meiri enn aðra menn . þa sem með honom vorv . oc þar eptir virþo allir  sem hofðinginn mat fyrir  ok scorti theophilvm bratt hvarki fe ne virþing . Hann var milldr við fatka menn  oc siðlátr í ollo at hfi sino . at yfir sion manna . Enn er þvi hafði miok lengr fram farit um hans rað . þa com honum i hug  hvat hann mun fyrir hondum eiga . þa er hann færi or þessom heimi  oc þvi meiʀ sem hann hugsaði . her vm . æ meira fec honum . oc mælti ꜱva firi ꜱer . Hveʀ . ꜱagði . þeophilius . Sua leiz honum  sem þa væri litils vert hia eilifvm qvolom . þo at hann hefði bæði virðingar oc auðræði ærin noccura stund  Þa hugsaði hann um ritning spamannzins  er ꜱva segir . Eigi . hann hugsaði oc at ɢuð hafði ꜱva mælt at hvat sem maðr misgerir  oc uill hann iðraz oc yfir bæta . þa mun hann holpinn vera fyrir ɢuði . Oc af . þesꜱo ꜹllo ꜱaman  þa oaðiz hann reiði drottins  oc vætti miskunnar i oðro lage af þesso fyrir heitti oc morgum oðrom miskunnar dæmom  