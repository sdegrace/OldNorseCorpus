 konungr var adra nott uppi at elfi at þess mannz er Kolbeinn heitir a . oc vm miðnęttis skeid komo menn af hestverþi oc sogdu at ufriðr for . konungrin klędðiz skiott oc liopo menn upp . oc ut  en tunglskin var biart . oc matto menn vida sia . villdi konungr eigi þa blasa lata . þuiat þeim þotti ekki ufridlict . En þo gerði hann menn fra ser a alla vega a hestom . En nockurir menn . hofdo riðit af haða landi . oc hugdi þui hestvordrin vfrid . vm morginn reid konungrin við herin avstr með anni . til þess . beiar er nes . heitir  mikill . kirkio bér  þar komo i mot honum syslo menn . af heidmork . fridrekr slafsi . ivaʀ a . með halft þridia .c. manna . val buit . vm dagin eftir foro þeir avstr . með konungi við elfi . oc var konungrin a þeim be er stormr heitir . en heʀin vm hverfis . þa var konunginum sagt at vermar hofðo samnat mikin oc hofðo sanspurt um ferð hans  þa kallaði konungr til sin alla sveitar hofdingiar oc voro þa skipaðir verþir . oc niosnir i brott . clémetr af holmi for a vorð . með .lxxx. manna alla riðandi . hann hellt halfa ravst fra konunginum . Anar vordr var neʀi . oc voro .xxx. mana . a . En þar nęst voro .vii. menn sva at sia matti . til beiarins . vm myrginin eftir for konungrin avstr i bygd þa er vigr het . oc ero þat skammar .ij. rastir . konungr dvalþiz . þui þar um nott at hann vnti . at nockurir menn mindi koma mti honum at bioda bod af hendi verma . þat sama qvelld liopo ʀibbungar a sueitir . konungs . oc drapo nockura menn firir honum  Hacon konungr kalladi til sin sueitar hofdingiar sina . oc skipaði með hverio moti . herin skilldi rida i þuiat þav orð foro fra at badi mindi imot standa landherin oc sva ʀibbungar . þeir menn voro er þat sogdo er af eɢiado at hann skilldi i konungs riki . oc sogðo at mikill heʀ var i vermalandi en suiakonungr   a eda anliti . hacon konungr reid þaþan fyrr en alliost var med allan herin . Eida skogr er .iii. . rasta langr . oc er kirkia a skoginum . þar er godr vegr oc slettr þa er isar ligia . Sem konungrin kom af skoginom i . þa komo niosnir hans imoti honum . oc sogdo at engi samnaðr var i oc allt folk hafdi flyit firir honum a , vt or bygdini . Sua voru ok ʀibbungar allir i brottu . þa fluttiz herin til beia þeiʀa er morastir  þat er nerz i landino . þar var allt folk heima . þar konungrin til þess er allr heʀin kom saman oc var þat vm nonskeið . þa taladi konungrin við sueitar hofdingia . Oc sidan var blasit til þingz oc lysti þa konungr radagiord sinni firir herinum  at hann villdi með fridi fara til allra bonda i landino  ef þeir villdi a valld koma . oc til miskunar festa sitt mal . Oc með þui segir hann . at varir uuinir ero hvergi firir oss . þa viliom ver ekki akafliga fara . oc uita ef landz folkit villdi ganga til yfirbota vid os . Konungrin dualþiz þar litla rið oc gaf þar grid ollom monnum  en anduirki gek upp firir hestom . hann reid um quelldit til bygdar þeiʀar er eidar heita . oc var vm nottina a þeim er medalbr heitir . er átti oddr eiriksson  þetta var fria dag firir niv uicna fosto . hacon hafdi marga sueitar hofdingia i sinu um quelldit . þuiat hann hafdi val vín nordan með ser . oc var ekki lengra flutt firir frosta sakir . þa giorðiz sa atburðr um nottina at ollom verplom var kastad vt i . oc driugum þridiungr frosin . af hveriom . ʀeidskiota menn toko verplana til sin oc bruto i . Sidan toko þeir i oc breddo  en suma ato þeir . af þesso vrðo þeir sva druknir at þeir borðvz um nottina oc urdu þar .xiiii. menn sarir en margir lamdir  oc var þat fyrst giort vm morginin . at konungrin fek men til  