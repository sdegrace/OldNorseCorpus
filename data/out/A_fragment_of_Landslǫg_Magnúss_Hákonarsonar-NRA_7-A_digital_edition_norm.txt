… at vér skulum eigi verja land hans með honum , svá sem vér hǫfum megin til . Þá eigum vér at setja honum gísla til trúnaðar . En ef vér hǫldum orðum várum ok landsvǫrnum vel við konung várn , þá á hann at selja oss aptr gísla vára úmeidda . En ef vér gerum af , þá er gíslum fyrirgǫrt , ok eru þeir þá í konungs . Ok svari þeir fyrir þat er at lǫ-gum eigu at svara . Nú ef hers er ván í várt , þá skulu menn vitavǫrð reiða . Þá skal lendr maðr  eða umboðsmaðr konungs láta skera boð . En sá er sekr eyri silfrs við konungs konung , er eigi kemr til . Bǿndr eru skyldugir til vita at láta gera , þar sem verit hefir at fornu fari fjórðungs heraðsmanna , þeira er nǽs-tir búa , varðhús með ok þak á , ok 4 dyrr til . Nú skal stefna skipreiðuþing vǫrð at bjóða . Lendr maðr eða umboðsmaðr konungs skal gera bóndum til lagastefnu vǫrð at halda . Þá skulu bǿndr á sitja hina 5. nátt frá því vǫrðr var boðinn , nema fyrr þurfi . En þeir er vitavǫrð eiga at halda  ok fara eigi til , þá sekisk varðvíti við konung : þat er mǫrk silfrs . Þrír menn skulu vitavǫrð halda . Þeir menn eru allir varðsǽtir , er augnaheilir eru ok eyrna ok fótheiler , frjalsir ok fulltíða  ok vel herfǿrir , hérlenzkir ok ei útlenzkir  ór annarra konunga ríki . Menn skulu á ganga  at miðjum degi ok halda til annars miðdags . En ef seinna er á gengit  eða fyrr af , þá sé sekr varðvíti  við konung , nema í gangi erendi þeira . Á verði skal maðr vaka , en eigi sofa . En er allir sofa á , ok brennr viti fyrir sunnan eða norðan , þá er sekr varðvíti við konung . Nú skulu varðmenn vita brenna at þrimr herskipum sénum  eða fleirum . En ef þeir brenna eigi þá vita , þá eru þeir sekir viðr konung . En ef þeir efask í hvárt þat eru herskip eða eigi , þá skulu þeir kalla til hina skynsǫmustu menn , þá er nǽr þeim eru , ok hafa þeira ráð við , hvárt er viti skal brenna eða eigi . Sá vitavǫrðr skal varða 8 ørtogar ok 13 merkr silfrs við konung , er austastr er , ok svá sá er þar er nǽstr . Svá skal sá 8 ørtogar ok 13 merkr silfrs við konung er nørðst er , ok svá sá er nǽstr er þar , ef norðan kemr herr at , ok svá hvervetna þar sem hers er , en hverr annarra at varðvíti mǫrk silfrs við konung . Lendr maðr eða umboðsmaðr konungs … Sú er hin 8. erfð , er móðurbróðir tekr skilgetinn sammǿddr ok systurson skilgetinn af sammǿddri systur kominn . Nú eru þeir eigi til , þá tekr móðursystir skilgetin  sammǿdd ok systurdóttir skilgetin af sammǿddri systur komin , ok verðr hvár annarrar . Ok svá er hvervetna  þar sem 2 eða fleiri standa til arfs , ef engi er hinna til  sem áðr eru taldir . Sú er hin 9. erfð , at maðr tekr eptir brǿðrun-gsbarn sitt , af samfǿddum komnir , nema manni skyldari finnisk , því at í erfð ne-mr hinn ; þá nǽst jafnskylt af samfǿddum systkinum komin , ok taki fyrr í karllegg  en kvennlegg . … samfeddum systrum komnar . Sú er hin 12. erfð , er maðr tekr arf eptir brǿðrungsbarn sitt , af sam-mǿddum komnir , nema manni skyldari finnisk , því at hann nemr hinn ; þar nǽst tekr jafnskylt af sammǿddum systkinum kom-nir . Þar nǽst tekr maðr arf eptir systrungsbarn sammǿddum … Nú má maðr bǿta ráð sonar síns  ok leiða hann í ǽtt , ef hann vill , ef sá játtar er arfi er nǽstr . En ef hann á sonu skilgetna , þá skal hverr sá  játta fyrir sik  er fulltíða er , en ekki fyrir þá er úalnir eru  eða í Tekr ǽttleiðingr þá eigi meira arf en stóð til er arfi játtaði . Sá skal … Svá skal konu ǽttleiða sem karlmann . Nú má leiða bróðir bróður í ǽtt , ok fǫðurbróðir bróðurson . Svá megu ok fleiri menn mann ǽttleiða sem nú hefi ek talt , svá kona sem karlmaðr , ef sá játtar sem arfi er nǽstr . Nú skal hann  þat fé allt hafa sem hann  er til leiddr , meðan þeir lifa er ǽttleiddu hann , allt til þess er arf berr undir hann . Síðan berr arfr honum vitni um aldr ok um ǽvi . Lýsa skal maðr ǽttleiðingu sinni  á 10 vetrum  til þess er hann tekr arf . En hverr sem ǫðruvís er ættleiddr en nú er mǽlt , þá er sem úgǫrt sé . Svá er mǽlt , ef maðr verðr fyrir villu , at ór vist , ok gengr hann húsa millum , þá skal  hann gjalda 6 aura vegna konungi , ok vǫrð veita honum sem áðr . Svá skal ok gjalda konungi , sá er gan-ga lǽtr sinn úmaga húsa millum sem nú er sagt , þegar hann veit fyrir víst at hann er hans úmagi . Arf skal sǿkja í því fylki er arfr er dáinn í . En ef hann leiðir í fylki vátta er er dáinn  eða at kaupangsmanna lǫgum , þá hefir hann fyrirskotit því , því at allt þat er í er gǫrt , þá skal þat at kaupangsmanna rétti sǿkja . En allt þat er í er gǫrt , ok hvarfar í heraðsmanna  ok bǿjarmanna , þat skal at heraðsrétti sǿkja . Nú sitr maðr í ok leggr dóm fyrir en an-narr kallask til kominn . Þá skal hann stefna honum heimstefnu rétta , ok krefja  hann arfs ok affarar . Nú vill hann eigi af fara , þá skal hann stefna honum  þing fyrir rán ok ísetu . En ef þá full-nask honum gǫgn ok vitni til síns máls , ok kemr ekki andvitni á  moti , þá eiga þingmenn honum arf at dǿma . Hinn skal gjalda  6 aura  vegna  konungi fyrir þat er hann  lagði lǫg ok dóm fyrir arf þann er hann átti ekki í . Nú vill hann eigi ór fara , þá skal hann ǽsta þingmenn liðs , svá marga sem hann  þarf at fǿra hann ór arfi sínum . En hverr er eyri  silfrs  við ko-nung er synjar honum til á at fara . Nú koma þeir þar , þá verr hann oddi ok eggju . Hann  er 10 mǫrkum silfrs við konung , hverr hinna mǫrk  silfrs er forstǫðu vei-tir með honum . Nú berjask þeir , þá festir hverr útlǽgr er fyrir stendr arfi dǿmdum , en hinir friðheilagir er til sǿkja . Hvervetna þar sem maðr eigi til arfs fyrir fáfrǿðis sakir , ok er sá þó til kominn , þá hafi sóttan innan 10 vetra  þeira er hann er innan heraðs ok ór úmegð , ef hann hefir vit til eða skyld nauðsyn banni . Nú eiga menn arfi at skipta , þá er vel , ef þeir koma  til allir er hlut eiga , ok skipta þeim arfi . Nú ef sumir vilja eigi til fara , þá skal gera þeim stefnu til at skipta . Þá ef sumir ko-ma eigi til , þá skal skipta fyrir váttum ok leggja hluti á . Þá skal hann þann hlut hafa sem þá hlýtr hann . Nú ef hann kallar misskipt , ok segir hann hafa leynt af , þá skal hann synja lýrittareiði . Nú leikr á tveim tungum hvárt maðr er arfgengr eða eigi , stefni þeim til þings er honum stendr fyrir arfi . Þá skal hann  segja honum með váttum at hann stefndi honum þing . Nú skulu þat aðrir váttar bera , at " vér várum þar sem móðir hans var fest lǫgliga  í þeim stað , " ok ánefna stað . Þá eigu þingmenn honum arf at dǿma . Hvervetna  þar sem maðr vill sik til  arfs fǿra , leiði vátta sína til , ok stefni þeim ǫðrum til er þeim arfi er nǽstr . En ef hann stefnir þeim eigi til , þá er hans váttum fyrirskotit . Þar skal um arf dǿma sem dáinn var eða óðals-jarðir eru eða bú hins dauða . Engi maðr skal fyrr fé skipta  eða arfi , nema þess sé arf leyfi til er áðr , eða menn sjá  at með spellum ferr , áðr hefir vit sitt ok má búi sínu ráða  ok kaupum , ok er hestfǿrr ok ǫlførr . Þá skal hann sjalfr fé sínu ráða . Má því engi maðr skipta . En þó at nǫkkurr skipti , þá má þat eigi halda . Nú skipta menn úmǫgum sín á félausum , hvargi sem þeir skipta  ok hluta síðan , þá skal þat skipti haldask þeira á . Þeir skulu ǫrfum fyl-gja er sá er úmagi er fé á … Nú skal þǽr gjafir telja er haldask skulu : Þǽr gjafir skulu haldask er konungr gefr oss eða vér honum . Hverr maðr má ok gefa fjórðungsgjǫf  af ǫllu er honum hefir aflazk , bǽði í ok lausum eyri , hverjum sem hann vill , bǫrnum sínum skilgetnum sem ǫðrum mǫnnum einum , ef þat vill  hann ; en tíundargjǫf á því sem hann hefir at erfðum tekit , bǽði í landi ok lausum eyri , þó at hann spyri ekki erfingja at hvárt sem hann er heill eða sjúkr . En þat skal fyrst lúkask af fjórðungsgjǫf ok tíundargjǫf , ef maðr gefr guði fyrir sál sína , hverjum manni sem hann gefr lǫggjǫf . Ef maðr kemr í úmagaskipti þá er hann er ór úmegð  ok hann er 20 vetra ga-mall , þá á hann at fá hverjum fjárhald sitt sem hann vill , ok ǫll ǫnnur forrǽði , ef hann er eigi sjalfr fǿrr fyrir at sjá . En ef karlmaðr kvángask eða kona giptisk fyrir útan frǽnda ráð , hafi fyrirgǫrt landsskyldum ok ávexti fjár síns  við erfingja . Nú kemr sá úmagi á hendr manni er hann á ei at varðveita . Þeim skal hann heimstefna er varðveita á . Svá skulu váttar hans mǽla : Hér er sá úmagi er þú skalt varðveita , en ei sá er hingat fǿrði . Þá skal fela honum ábyrgð á þess úmaga . Nú kemr úmagi á manni hvárt sem hann vill , láti fǿra aptr á eða til þings . Meti þingmenn hvárt fǿra skal . En ef í hǽl skal fǿra , þá skal hann fara at náttstǫðum  þeim er þangat fór sekr eyri silfrs við konung  er eigi tekr við honum . Sá er eigi vill við taka , bǿti eptir dómi fullar bǿtr , ok svá þegn ef hann deyr af bjargleysi . Nú eigu menn úmǫgum at skipta , ok vill annarr skipta , en annarr eigi . Þá skal sá honum þing stefna til úmagaskiptis . Nú ef hann kemr þar , þá er vel . En ef hann kemr eigi , þá leiði hann fram vátta sína at hann stefndi honum þangat . Skipti vel kunnir menn  þeim úmǫgum  ok hluti . Hafi hann sinn hlut er eigi kom þar . Ef maðr fǿrir fram úmaga  þann  er hann er skyldr til fyrir laga sakir fram at fǿra , þó at annarr sé erfingi , ok berr síðan arf réttarfar undir þann er úmagi var áðr , eða með hverjum hǽtti sem honum aflask fé , ok ef sá á fé eptir er fram var fǿrðr er hann andask , þá skal sá eða hans erfingi er hann fǿrði fram , taka ávaxtalaust jafnmikit sem hann lagði fyrir hann , en erfingi þat sem auk er . Nú veitir maðr manni fyrir guðs sakir , þeim er hann er fyrir laga sakir ei-gi skyldr til fram at fǿra , þá skal guð ǫmbuna honum , en koma eigi fé fyrir , hvárki við hann né við hans erfingja . Þat er ǫllum mǫnnum kunnigt um þann mikla kostnað er menn hafa hér meir haft í landi  en í engu ǫðru  um brúðhlaupsgerðir , svá sem margir hafa raun af með miklum ok stórum á skuldum . Ok af því gerum vér ǫllum mǫnnum kunnigt  at nú er svá tekit um allt landit , at engi skal brúðhlaup sitt lengr  gera en um 2 daga . En ef len-gr gerir , þá er hann sekr 3 aurum  silfrs  við konung er veitir , en hverr hinna eyri  silfrs , er lengr þiggr en nú er skilt . Erfi þessi er menn  gera , þá synisk oss at þau sé meir gǫr til ofsa ok til frásagnar en til sálubóta  við þann er fram er farinn . Ok því gerum vér ǫllum mǫnnum kun-nigt  at oss þykkir því betr at ǫlmusa er gǫr fyrir sál manna . En þat fyrirbjóðum vér at þar sé nǫkkurar drykkjur meðan þat erfi er gǫrt . En sá er ǫðruvís gerir en nú er mǽlt , þá er hann sekr 3 aurum silfrs við konung , en hverr þeira eyri silfrs  er þiggr . Hafa þessi erfi gǫr verit optliga með miklum kostnaði ok úviðkǿmiliga , því at féit er eytt með úhagri nytsemd , en þess skuldir úloknar er féit átti , ok optliga stórvandrǽði ok manndráp af orðit þar fyrir sakar of mikillar drykkju . Nú skipta brǿðr 2 eða fleiri óðlum millum sín  eða konur þǽr er óðlum eigu at fylgja ; þat er dóttir ok sonardóttir , fǫðursystir ok bróðurdóttir . Ok skal þá kvísl hverfa sem hlotin eru , bǽði at boðum ok at ábúð ; bjóða því at eins í aðra kvísl at þá sǿki þrot eða aldauða arfr verði ; en eigi skiljask óðul með þeim fyrr en hvárr má eiga dóttur annars . En ef bǽði er jafnskylt til óðals karlmaðr ok kona , þá skal skipta óðlum millum þeira sem arfi . Nú eru brǿðr 2 eða fleiri , ok andask einnhverr þeira fyrr en faðir , ok lifir eptir sonr eða dóttur , þá skal þat þeira er til er , þann hlut leysa  óðli . Fimtungr falli undan fǫðurbrǿðrum sínum  sem faðir hans stóð til at taka eptir fǫður sinn . En eigi má hann fyrr leysa en fǫðurfaðir hans er andaðr . Nú skal þǽr jarðir telja er óðlum skulu fylgja : Sú er ein , er í réttarbótum  várs hins virðuliga herra  Magnúss konungs hins kórónaða , er hann gaf réttarbǿtr ǫllum Nóregsmǫn-num , at ef jǫrð liggr undir sa-ma ǽttlegg 60 vetra eða lengr , þá verðr þeim er hefir sú jǫrð at óðli , svá at þá jǫrð má engi maðr undan leysa . Sú er ǫnnur , at maðr þiggr af konungi hann hafi með ǫðru skilorði gefit . Sú er hin 3. , er langfeðgar hafa átt  ok kemr undir hin 4. samfleytt . Sú er hin 4. , er menn skipta óðalsjǫrðum sínum  sín á , en eigi óðlum annarra manna . Ok verðr þat þá hvers óðal er í því skipti ferr . Nú vilja menn óðlum sínum skipta sín á eptir því sem hlotin eru , ok skipta óðalsskipti , ok ero þeir allir á eitt sáttir , þá skipti sem þeir vilja ok leggi hluti á . Hafi þat hverr sem hlýtr , ok lýsi á þingi hvat hverr þeira hefir hlotit . Ok ef þeir játta allir , þá skal þat skipti haldask . Nú vilja menn skipta óðlum sínum  ok hafa heraðsmenn við . Þá skal sá er skipta vil , stefna þeim ǫllum til jarðar er til móts eigu , svá lǫngu fyrir at um lið megi sýsla  at úunninni jǫrðu ok úsáinni . Sá skal ráða er stǿrrum vill skipta . Með skapti má jǫrðu skipta innangarðs , nema álburðr þykki betri en með augnaskoti útangarðs . Marksteina skal þar setja niðr ok grafa sem menn verða á sáttir , ok leggja hjá 3 steina . Þeir eru kallaðir lýrittar . En ef einnhverr vill eigi til skiptis koma , sá er stefnt var , þá skal þó skipta svá sem nú er skilt . Vitni skal sá lata bera at … … fyrir bǿta  ok markarspell , eða syni lýrittareiði , ef eigandi hefir eigi vitni til . Hvervetna þar sem maðr hittir áverka í mǫr-ku sinni , þá skal hann á brott flytja at úsekju . Nú ef tveir menn eða fleiri eigu úthaga saman  eða mǫrk , þá skal engi meira í vinna  en í á  ok tala rennr til at úskiptri jǫrðu  nema eldivið . En ef einnhverr vill meira í vinna en kemr , þá skal hann sǿkja þá til skiptis er móti eigu , eptir því sem lǫgbók skilr í , því at sá skal skipti ráða er skipta vill . Ok engi skal ráða né gera ǫðrum spellvirki né féskaða . En ef í yrkir at úskiptu meira en til kemr , þá svari slíku fyrir við þann er á móti á , sem sá skyldi er vann með úleyfi  ok ekki átti í jǫrðunni ; bǿti áverka ok landnámi . Ekki skal hǫggva í annars manns mǫrku , nema umferðarmenn farargreiðabót , hvar sem bilar at sleða eða skipi , eða til eldsneytis , ef úti býr um nǽtr sakir í sama stað , nema hann nái hvárki kaupi né orlofi á , ok gengr nauðsyn við . Þá En ef skipi býr , eigi meira en þeim vinnsk samdǿgris . Ef meira høggr , bǿti markarspell , ok landnámi landsdróttni , nema hann leyfi . Nú þarf skip upp at setja . Skeri stýrimaðr boð upp , svá víða at þeir verði  fullafla til upp at se-tja  ok út þat skip . Sekr hverr hǫlfum eyri silfrs er eigi kemr til þess skipdráttar . Hvervetna þar sem menn brjóta skip sín ok þykkjask eigi sjalfir fá borgit sér , þá skeri þeir boð þeim er nǽstir búa , svá mǫrgum sem þeir þykkjask þurfa  innan þeirar skipreiðu með eykjum sínum , þeir er því koma við . Skulu þeir hafa 6 aura fyrir lest hverja er þeir vinna  upp . Skulu þeir þar með bjarga skipi ok reiða . En hverr sem eigi kemr eptir boði , sekr 6 aura silfrs . Hafi konungr halft , en halft skipbrotsmenn . Allt þat er menn skilr á  um áverka á akri eða eng , á holti eða haga , þá skal lǫgfesta fyrir . Leggi sá heldr fimtarstefnu er heldr þykkisk þurfa , ok skal nefna 6 skynsama menn í dóm á hvárr þeira  at virða vitni þeira ok málaefni . En allt þat er maðr vinnr í akr eða eng til fimtarstefnu  ok fǿrir eigi undan lagadómi , þá sekisk hann eigi . Sá skal fyrri tjá vátta sína fyrir dómsmǫnnum , er fyrri lagði lǫg ok dóm fyrir , en verjandi síðar . Ok skal sá láta sverja sína vátta , er dómsmǫnnum þykkir at sannara hafi , ok þeir vilja svara fyrir guði at réttara hafi at sinni samvizku . En eigi skulu báðir sverja láta . En ef þeim semr eigi , leggi til lǫgmanns . Nú allar þǽr eignir ok landsskyldir er menn skulu fimtarstefnu til leggja , þá skal sakaráberi lǫgfesta , ok nefna til vátta tvá , ok leg-gja stefnu eptir . Ok skal engi þeirra stefnu spilla mega . En ef spillir , gjaldi 6 aura silfrs , ok hafi konungr halft , en halft sakaráberi . En váttar skulu svá bera  at halda á bók einni  ok skjóta því til guðs , at þeir váru því nǽr er þeir lǫgðu fimtarstefnu , ok sverja eigi framar . En ef þá skilr á  er í sitja , ok verða eigi samdóma , þá gjaldi þeir 6 aura silfrs er rangara hafa , halft konungi hverr þeira , en halft sakarábera , nema hann sveri þess eið  at eigi vissi hann sannara fyrir guði . Hverr maðr innan laga várra er jǫrð á , skal hafa sér innan fylkis  þess er jǫrð liggr , nema hann sé sjalfr innan fylkis . Ok þó má hann hafa umboðsmann ef hann vill . En sá sem umboð hefir , þá sǿki landnám um allan áverka sem hann eigi , halft til handa landsdróttni , en halft sér . En ef hann sǿkir eigi , hafi af alls ekki . Umboðsmaðr má jarðir byggja , en eigi sjǫlfum sér , ok leigu af at taka ef landsdróttinn vill . En ef umboðsmaðr tekr leigu , ok vill eigi landsdróttinn láta fá , þá beiði landsdróttinn út leigunnar ok sǿki sem vitafé . En ef umboðsmaðr dylr at hann hafi við umboði tekit , þá hafi landsdróttinn til 2 manna vitni . En ef landsdróttinn dylr ok kvezk eigi honum umboð fengit hafa , þá hafi sá er umboð hafði tekit 2 manna vitni til  at landsdróttinn  eða hans umboðsmaðr fekk honum at hafa umboð at lǫgum . En ef maðr er útan laga ok innanlands , sá er jǫrð á , þá haldi umboð meðan þeim semr . En ef hann vill umboð af honum taka , bjóði um þeim sem hann vill at taka af honum umboð . En sá hafi vitni til , er landsdróttinn bauð um af at taka  af þeim umboð er áðr hafði , at fá þeim er hann vill umboð , at jafnfullu sem landsdróttinn sjalfr . En ef landsdróttinn kallar svá  at umboðsmaðr hafi dregit af eigu hans  ok sér nýtt , … … hafa eigi forlagseyri fyrir þá  at leggja , ok eigi eigu sjalfir fé at fǿða sik , ok eigi eru sjalfir fǿrir at flytja , þá er hverr bóndi skyldr at flytja þá , einvirki sem fullr bóndi . Svá þarf fátǿkr maðr guðs sem hinn er meira á . Ok flyti eptir boðburð  allir  ór bǿ , sá fyrstr er fremstr sitr á boðleið , ok flyti til næstí nǽsta bǿjar . Sekr eyri silfrs við konung ef hann flytr eigi svá . En ef hinn vill eigi viðr taka  eða inn láta leiða , þá nefni sá vitni við  er flutti ; ábyrgi hinum síðan er við skyldi taka . Þá er hann lauss viðr . En ef fátǿkum manni verðr síð-an annathvárt at  deyr af frosti , eða bíta dýr eða hundar til bana , þá er þat þess bónda ábyrgð , er úti lét liggja . Eigi skal flytja fátǿ-ka menn síðan sólu er sett . Sól skal um sumars sumar dag ráða , en dagr um vetr . Þat er ok einkanliga boðit , ef fátǿkr maðr verðr sjúkr  ok beiðisk prests , þá er bóndi skyldr eptir presti at fara , ok flytja ei-gi fyrr ór hýbýlum sínum en prestr kemr til hans . Sekr 3 aurum silfrs viðr konung , ef hann ferr eigi eptir honum , nema nauðsyn banni . En ef hann vill eigi fara , þá á-byrgi honum með vitnum . Nú skal fátǿka menn herbyrgja um nǽtr , en reka engi síðan sólu er sett . En ef nǫkkurr rýfr þessa skipan um fátǿka menn , þá er sá sekr slíku sem konungr vill  ok aðrir skynsamir menn  sjá  at gegnir , at ganga til skipta skripta , ok bǿta við guð  þat er hann vildi eigi hjalpa kristnum manni . Bjǫrn ok ulfr skal í manns mǫrku vera veiðandi  er vill , nema þar at eins at bjǫrn hverfisk . Lýsi fyrir fjǫlda manna  at þat er hans hvarf . Nú veiða hann aðrir menn , þá veiða þeir þeim er hvarf átti , ok landnám landsdróttni . Nú ef grannar eigu gildrumerkr sa-man , þá skal sá krefja skiptis er gildra vill með vitnum . En þeir vilja eigi skipta , gildri sá er vill , ok nýti sér veiði . En ef hann gildrar ok krafði eigi skiptis , þá eigu þeir allir veiði , þá er veiðir  ok mǫrk eigu saman , ok skipi eptir jarðarhǫfn sinni . Nú ef maðr gildrar þat sem hann á , eða sem hann hefir leyfi til , ok stela menn gildru hans  eða hǫggva niðr , þat heitir spellvirki . Ok ef þat er vitnisfast , gjaldi konungi  halfa mǫrk silfrs ok bǿti skaða þeim er átti , sem 6 skynsamir menn meta , ok ǫfundarbót á ofan , 6 aura silfrs . Nú ef maðr stelr dýri ór gildru manns , ok verðr þat vitnisfast , þá er hann sekr mǫrk silfrs  við konung fyrir þjófnað , ok tvígildi veiði þeim er stolinn var . Nú ef maðr gildrar í , þá skal spretta um daga , en gildra um nǽtr . En ef í fénaðr um daga , þá hafi sá fénað er átti , en gjaldi þeim fénað jafngóðan er átti  með 6 góðra manna skynsemd . Nú ef maðr gildrar fyrir ú-tan heimrastir , leggr maðr sjalfskot  at birni eða ǫðrum dýrum , þá skal hann lýsa at heraðskirkju  eða á þingi hvar liggr . En ef menn ganga á síðan  ok fá menn af því bana , þá skal hverr sik ábyrgjask . En ef eigi er lýst ok fá menn af því mein eða bana , þá skal bǿta 5 mǫrkum silfrs erfingjum ; falli niðr frǽndbǿtr ok réttr konungs . Nú ef hann lifnar , bǿti honum sárbó-tum sem 6 skynsamir menn meta , þrír af hvárs hendi . Ek-ki á konungr á því . Engi skal gildru gera á manns jǫrðu . En ef hann gerir , gjaldi landnám landsdróttni ok veiði þeim sem jǫrð á . Nú fara menn á dýraveiðar . Þá skal hverr fara þar sem hann á  mǫrk , ok renna hundum at dýrum . Þá á sá dýr er reisir meðan hann vill eptir fara , þó at annarr veiði . Nú kemr dýr á sund . Þá á sá skotbóg í er dýr veiðir . Leysi af með skinni elligar ley-si ór skinni . Nú rennr dýr af veiðistígum , ok veiða þat aðrir menn . Þá á halft hvárr þeira , sá er veiðir ok sá er reisti . Nú fara menn í mǫrk annars manns ok renna hundum . Þá veiða þeir þeim er þá mǫrk á , útan bjǫrn ok varg . Svá skulu almenningar vera sem at fornu fari  hafa verit , bǽði hit øfra ok hit ok ýtra . En ef menn skilr á , kallar annarr sér , en annarr kallar almenning . Þá festi sá lǫg fyrir , er sér kallar ok stefni þing er því máli eigu at skipta , ok hafi haft upp þingboð fyrir fimt . En ef hann gerir eigi svá , þá er únýt lǫgfesta hans at því sin-ni . En á þingi skulu þeir nefna haulda 12 eða bǿndr hina beztu . Ef eigi eru hauldar til  í þinghá þeiri , á 6 hvárr þeira at hafa : þá 2 af þeim 12 er geta má ok sverja  hvárt er eign hans eða almenningr . En af því þingi leggi sá fimtarstefnu er sér kallar jǫrð þá , ok njóti þar vitnis þess er á þingi var ne-fnt . En ef fimt berr á dag , þá sé stefna hinn fyrsta rúmhelgan dag eptir , ok fǿra þar þetta vitni fram at jafnfullu sem á fimtarstefnu . Svá skal þann eið sverja at þat hefi ek heyrt , at þar skilr mark á eigna bónda ok almennings , ok eigi veit ek annat sannara fyrir guði í máli . En síðan sé sett fimtarstefna , ok dǿmt þar hvárum þat hafa skal . En ef umboðsmaðr konungs kennir þat manni at hann sé handhafi at jǫrðu þeiri er almenningi hefir verit byggð at úleyfi konungs , ok ef handhafi svarar svá : " Þessa jǫrð hefi ek haft , ok þeir sem fyrir mér hafa haft ok átt , 60 vetra eða lengr . " En ef umboðsmaðr tortryggir þetta mál , þá skal handhafi njóta vitnis síns sem áðr var skilt , at maðr skyldi hafa milli almennings ok  eignar manns . Konungr má byggja almenning hvar sem hann vill . En hinn er tekr , skal verpa um garði  fyrstu 12 mánaði , ok eiga engan kost at þoka garði optar , ok hafa sniðilsvarp frá garði alla vega til garðbóta sér . Sláttur allar er í verða , skal sá hafa á 12 mánuðum , er fyrstr kemr ljá sí-num á . Sǽtr  skal hverr gera sér í er vill , at sitja í sumarsetri ef hann vill . En ef hann sǽr í , ok tekr eigi leyfi til  af konungs um-boðsmanni , þá á konungr bǽði korn ok svá hey , ef hey er slegit . Nú brennir maðr sǽtr í almenningi eða smiðjur eða tjǫruvirki  eða veiðibúðir  eða andvirki , hvert sem er . Þá sekisk hann við  konung  3 mǫrkum silfrs ok 6 aurum í ǫfundarbót  þeim er átti , nema váðaverk verði , ok bǿti þó skaða hinum er átti , eptir því sem 6 skynsamir menn meta . En ef 2 menn ganga bá-ðir senn í eina sláttu , hafi báðir þat er þeir slá . En ef þá skilr á , hvárr þeira fyrri orti á , hafi sitt mál er sannar með eins manns eiði , nema hinn hafi fleiri vitni á móti . Fiskivǫtn ǫll í almenningi eru ǫllum jafnheimil . Timbr ok fjalviðr má liggja meðan þess þarf við innan 12 mánaða í almenningi . En um allt annat , þá sé eitt í , er ǽ komi at aptni ór , elligar sé ǫllum  jafnheimilt . En ef viðr sá verðr tekinn innan 12 mánaða , er áðr var skilt at liggja mátti , þá sekisk sá er tók við konung 6 aurum silfrs . En hinn hafi verð fyrir , er átti , ok 6 aurum silfrs í ǫfundarbót . Dýrgarða ok dýragrafir skal gera hverr er vill í , svá at eigi spilli veiðiván annars  með þeim hǽtti sem áðr var sagt um gildrur ok dýraveiði . Eigi skal ok nǽrmeir gera en eigi megi heyra hǫgg til garðs þess er stendr , eða tupta þeira er menn vilja garð gera . Gera skal ór en-da annars garði  ef vill . En ef refgarðr  eða spjótgarðr  eða dýragrafir  eða ulfahús eða bjarnbásar liggja lengr únýtir en 10 vetr , þá geri sá upp , er vill , ok nýti sér meðan hann má upp halda . Hauldr er einfyndr at hval eða hauldi betri maðr 18 alna lǫngum eða skemri . En sá er hauldr er hann hefir óðul tekit at erfðum bǽði eptir fǫður ok móður , þau er hans foreldrar hafa átt  fyrir þeim , ok eigi annarra  manna óðul í , þau sem með kaupi eru at komin  eða erfðum , elligar annarra manna óðul . En hǫlfu skemri hvalr er einfyndr hverjum manni annarra . Nú hittir maðr hval einfyndan . Þá skal fyrir váttum skera eða láta liggja eptir hrygg samfastan  ok hǫnd  ok sporð . Ok skal honum þat vitni bera  ef hann hefir eigi vitni til . Nú skal þangat flytja hval til lands sem vill , ok skera þar ok bera á land upp . Nú ef landsdróttinn telr at , at þeir spilli annathvárt akri eða eng , bǿti skaða sem 6 skynsamir menn meta  ok leggi á þeim sem akr eða eng á . En ef hval leggr á fjǫru eða helkni sem engi er skaði at , flyti brott at úsekju . Nú rekr hval á jǫrð manns , hvárt sem rekr in-nan garðs eða útan , þá á konungr halfan , en landsdróttinn halfan útan finnandaspik , hvárt sem hvalr er meiri eða minni . Nú rekr hval í fjǫrð inn , svá at skjóta má ǫrvaroddi út um  af hvárutveggja landi , … 