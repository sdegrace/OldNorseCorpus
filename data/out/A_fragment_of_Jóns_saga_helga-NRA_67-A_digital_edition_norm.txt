… makligir , en þeim skyldi eigi fyrirgefask , er þeir vildu at svá vǽri . Þat skulum vér hugleiða , at tysvar sínum er ákveðin ástgjǫf heilags anda við postula dróttins , þetta hit fyrsta sinn , sem nú heyrðuð er , eftir upprisu dróttins , er hann var nú sjalfr sýniliga hjá þeim , en ǫðru sinni , er þeim var send ástgjǫf heilags anda á hvítusunnudegi ok eftir uppstigning dróttins , svá sem hann hafði sjalfr heitit fyrir uppstigning sína . Þessi tvenn heilags anda ástgjǫf merkir þau tvenn ástar boðorð er oss eru skyldust boðin at halda af almáttkum guði , en þat er at unna máttkum guði um alla hluti fram , en elska náung várn , þat eru allir kistnir menn , sem sjalfa oss . Skal sú heilags anda gjǫf , er á jǫrðunni er gefin , merkja elsku naugsins , er af jǫrðunni er skapaðr , en sú ástgiǫf heilags anda , er af himninum var send , skal mer-kja elsku almáttigs guðs , þess er í himnum er . En fyrir því var heilags anda ástgj-ǫf fyrr gefin af sjǫlfum guðs sýni á jǫrðunni en síðan send af himninum , at vér megum svá at eins at komask með fullu at elska almáttkan guð , at vér unnim fyrir guðs sakir náungum varum kris-tnum mǫnnum , þeim sem vér sjám hverꜱdagliga fyrir augum oss . Svá segir inn helgi Jón postuli í pistula sínum Qui non dilgit … elsku frá oss verðr . En þat er allt saman ást við almáttkan guð at gera þat er hann býðr oss en þeir eru allir glíkligastir til at þiggja me-st miskunn af almáttkum guði , er mest mis-kunna þeim , er miskunnar þurfa , ok gera þat fyrir ástar sakar við guð meir en orðlofs mannanna . Svá segir Jóhannes postuli at Thomaꜱ postuli var eigi við staddr þessa vitrǫn , ok hann svaraði oðrum postulum , þá er sǫgðu honum upprisu dróttins , at hann mundi eigi trúa , at hann vǽri upprisinn , nema hann sǽi nagla stað í hondum hanꜱ ok fótum ok þreifaði um siðu hans , þar sem hann hafði sǽrðr verit . En eftir átta daga váru postolarnir en allir saman staddir , ok nú var Thomas með þeim þá kom dróttinn til þeira ok mǽlti þá af einvirðingu við Thomam … er þeir váru á sǽ rónir , þann er kallaðr er Mare Tiberiadis . Þar váru saman sjau Petruꜱ postuli ok thomas postuli ok þeir brǿðr Jón postuli , er nú segjum … mettir , þá mǽlti dróttinn við Petrum ok spyrr hann eftir þrysvar sínum , hvart hann ynni honum . Ok hvert sinn með spurningunni þá fal hann honum á hendi gǽzlu guðligrar hjarðar . Ok er Petruꜱ hafði þrysvar jatat sik undir guðliga elsku , þá merkir dróttinn fyrir honum , hvílíkan dauða hann mundi þol fyrir guðs nafni . Ok eftir þat mǽlti hann svá við hann : fylgðu Þá snýsk petrus ok leit þann lǽrisveinn , er dróttinn unni mest , sá inn sami er sofnaði yfir brjǫst dróttni at inu øfsta matborði , ok sá spurði dróttin hverr hann mundi selja , en er Petr sér þenna lǽrisveins , mǽlir hann við Jésum : Dróttinn … 