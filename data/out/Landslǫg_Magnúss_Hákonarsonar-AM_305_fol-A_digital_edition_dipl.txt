er hæꝼr bꝛeꝼ þætt sem agnus onongꝛ skrꝼaðe till alra noꝛeghs manna við skipan loghbkr  vm græinir hennar sua vattande sem her ſægir nu með guðs miſkunn noꝛegs konongr son hakonar konongs sunar ſunar Suærris konongs Sænder Jone ærchibiscupi oc allum aðrum guðs vinum oc sinum ínoꝛegs konongs riki Qvæðíu guðs oc sína er vituð at hínír skilrikaſto menn i noꝛeghe haꝼa iðulegha getið ꝼirir os at þer haꝼeð spurt at ver haꝼum lut i aat at bta nokot vm ꝼleſtar loghbkr j landeno  beðet os at yður bok ſkuldi þæirra vmbota æighí luttlaus vera n þer ſkulut vita at os baʀ aðꝛ væll ꝼirir at sea en æinkanlegha nu bæƶt er þer tryſtið ſua mikit a vara ꝼoꝛſio at þer dmdot alla j vara skipan þar aꝼ at taka  þætt við at ſætia ſem os þotte bæƶt bera með hinna bæƶſtu manna raðe Oc þui haꝼum ver nu vm riðir iðulegha ſkoððat hana oc lítƶ os sem all viða mætte með ꝼærrom oꝛðom ꝼullan oꝛſkurð gera þær ſem hon talar aðꝛ gyſi langht n ſumum ſtaðum þyrꝼti hon sanlegha tillaghu þær sem hon var huærghi lioſare en margher þurꝼtu þeir ſem ꝼakunighir voꝛo v þo at ver kennem os miok ꝼakunigha till slíkra ſtoꝛræða þa haꝼum ver þo þeſſa bok ríta lateð ſem ver ſændom yðꝛ æꝼtir ſlikum hætte ſem hon vattar Tryſtande a vars herra iesus christus miſkunn oc arnaðꝛ oꝛð varrar ꝼru ſancte maríe oc híns hælgha Olaꝼs konongs oc þæirra hi̅ns ſkynſamaſto manna tillaghu ſem j hia os varo ɴ at þer ſkílít þui gíoꝛ hin ver haꝼum sua ſkípat balkunum i henne ſem nu er þa græínír þeſſe hattr ꝼirir yðꝛ sem her ꝼylgír íngꝼara bolkr er nu ſem ꝼyr at andruðu ſkipaðꝛ aðꝛ en hæꝼi ſialꝼa bokena þuí at aðꝛ ber at þíngit ſe ſkipat oc næꝼmdir ſkoðaðaꝛ loghretto menn koſner oc æiðaꝛ ꝼluttír grið ſætt oc ſiðſemdom lyſt at þui bætr verði bokene lyðt siðan oc domom lítt ſem þingit er bætr ſtilt oc ſiðat Fyrſtí lutr bokarenar er criſtíns doms bolkr at menn ſkili criſtilega tru er grunduollr er oc vphaꝼ alra goðꝛa luta oc hæilaghrar kirkíu lyðní oc hennar ꝼoꝛma̅na vera lyſing  læiðtoghar till alra rettynda oc miſkunſamleghraa ſiðſemda eſt criſtíns doms bælkínum er vtꝼara bolkr at alþyða ma skílía þæn sama guð haꝼa ſkípat konungenom till veraldlegs vmboðs sem biscupínum till andleghs ꝼtir vtꝼara bolk er mann hælghí þuí at neſt þuíſa hꝼer haꝼðíngíunum oc allum aðꝛum vt iꝼra at halda oc halda lata guðs ꝼrið oc goðꝛa manna ꝼrialſe criſtínna manna míllum oc þæím með laghum oc þo hoꝼſamlegha at ræꝼſa ſem at aðꝛu værða pꝛowaðer eſt manhælghi er ærꝼða tall með þuí ꝼlæíru ſem þuí hyrír oc hæꝼir þætt með kuenna giꝼtingum þui at miklu varðar þæím er till arꝼana ſtanda at þæír ſe i hæilaghum hiuſkapp getner ꝼtír ærꝼða tall hæꝼr landa brigði þuí at þæn tíma er maðꝛ ærꝼír nokoꝛar iarðer þa hꝼer honom at ſkoða vm ſínn oðoll oc annara manna at han halde enſkís manƶ oðolum með laghum ſottom oc kunni ſialꝼs síns oðoll með laghum at brighda ꝼtír landa brígði er lanƶlæighu bolkr þuí at þæim hꝼer æꝼtir laghum ſínar íaꝛder at byggía sem með laghum haꝼa at komeƶ ꝼtir lanƶlæighu bolk er kaupa bolkr þui at ſua ſkall æꝼtir lagha ſoknom lauſa aura ſkia sem æꝼtir landa bꝛígðí lond oc íarðer ꝼtír kaupa bolk er þíoꝼa bolkr þuí at þætt hꝼer engum ꝼirir aðꝛum at toꝛtíma ſem æíghande hæꝼir með laghum at komeƶ En ſa er adꝛuvis gerer mon lagha ræꝼſing ꝼirir ſuara Siðaƶt j boke̅ne ero kononga rettar bttr at ſa konongr er till er skipaðꝛ æꝼtir at sea laghunum a æighi síðꝛ at hugga ſína siðſama þæghna með linkínd oc rettaꝛ botom en at tempr vſpaka með hírtíng oc loghleghom ræꝼſingum rꝼdír þær allar er till haꝼa ꝼallat oc vm landa bꝛíghðí oc vm vígha ꝼerði oc vm oll annur lagha moll þo ſkulu æꝼtír þuí vera sem þa gengo logh i lande er þau molgerðoƶ eꝼ æighi hæꝼír aðꝛ loglegh skípan a komet eða domr Biðium ver yðꝛ at þer varkunít víð os þætt ſem á ſkoꝛter þuí at mæír hæꝼír voldet ꝼíolſkylda voꝛr oc vankunand en vilía lꝍyſí ſem æthla ma þo at ver hæꝼdím mínna j væð ſætt oc oſſ tꝍke þetta æꝼni ſíaldnar er os tækr Finƶ oc nokkot nytſamlekt i þa þakkum þætt aller íhesu christu hans naꝼn se blæƶƶad vttan enda  ·  · E · N her hæꝼr þingꝼfara bolk oc ſæghír j ꝼyrſta kapitulo vm næꝼnd till loghþíngís oc ner loghþíngi ſkall vera Capitulum prímu FRIÐR oc blæƶƶan vars herra ihesu christi arnaðꝛ oꝛð varrar ꝼru ſancte RÍE oc hins hælga Olaꝼs konongs oc alra guðs hæilaghra manna vere með oſſ allum loghþíngíſ monno;m nu oc iaꝼnnan n ver ſkulum loghþíngi vart æígha a xí manoðom hueríum a þíngſtað rettom a botolꝼs vaku æꝼtan ær ſkulu þa aller ꝼinnaƶ ꝼoꝛꝼalla lauſt þæir sem till loghþíngís ero næꝼndír N lendꝛ maðꝛ eða syſlu maðꝛ eða vmboðs maðꝛ konongs ſkulu næꝼna a míðꝼaſtu þíngí ſua margha menn till loghþíngís ſem her vattr i neſta capitulo æꝼtir eða þæirra loghleghr vmboðs maðꝛ oc næꝼna þa menn ſem ꝼoꝛværks menn haꝼa ser oc þinn synaƶ venaſt͛ till skila oc þæír meghe þætt með æiði ſínum ſanna N þæír ſkulu þænn æið ſuæiria ꝼyrſta sꝍran dagh en þæír koma til loghþíngís meðe þema æiðſtaꝼ at þæſſ læggr han hond a bok oc þuí ſkytr han till guðs at þa men hæꝼír han næꝼnda til loghþíngís sem honom ſynduƶ venaſter till ſkíla æꝼtír ſínní samvítƶſku oc æighí tok han þær aðꝛa muni till oc ſua ſkall han iaꝼnan næꝼna meðan hann hæꝼír þetta ſtarꝼ N þenna æið ſkall hann æighi oꝼtar ſuæría en vm sínn her v er ſua mælt at næꝼna skall till loghþíngís ſua ſem vant er oc haꝼe huer ꝼarar ꝼe ſítt æꝼtir ꝼoꝛnom vana oꝛ hueriu ꝼylkí eda bygððar laghe N lendar maðꝛ eða ſyſlu maðꝛ eda vmboðs maðꝛ þæirra næꝼna æighí ſua till loghþíngis ſem nu er mælt þa ero þæir ſæckir ork sylfrs ꝼirir huærn þæn er vnæꝼndꝛ er ngan ſkall oc till lauſnar næꝼna oc þui at æíns vmſkíꝼti a gera at þænn gange ꝼull ꝼoꝛꝼoll ꝼirir er ꝼyr var næꝼndꝛ n huer næꝼndar maðꝛ en ſiðar kmr till loghþíngís en ſre ero ꝼlutt nauðſynía lauſt er ſæckr ork ylfrs En loghmaðꝛ oc logretto menn mete naudſyníar uer oc ſem æíghi lykr tillaghu ꝼe ſua ſem ſkilt var þa ſæckiƶ han ork ylfrs v ero lender menn ſyſlu menn oc vmboðs menn bæðe konongs oc biſkops aller ſkyldír at koma till loghþíngís En þæir ſem æighi koma ꝼoꝛꝼalla lauſt þa ſæckiƶ huer þæirra iij ærkr ylfrs oc þæt ꝼramar ſem kononge virðaƶ ſaker þæirra till er Ing ſkall ſtanda ſua lenge ſem loghmaðꝛ vill  loghretto menn ſamþykkia N loghmaðꝛ ſkall lata gera vebond a þingſtað rettom sua við at þæir haꝼe rum ꝼirir ínnan ſem í loghretto ero nænꝼdír En þætt ſkulu vera íí tylꝼtir manna oc ſkipti þo ſua till at oꝛ hueríu ꝼylki ſe nokorer næꝼndír þæir ſem væll þíkkía till ꝼalner n þæír ſem i loghretto ero næꝼndír ſkulu æið ſuæría með þenna æiðſtaꝼ aðꝛ þæiꝛ gange í loghretto at han ſkytr þuí till guðs at han ſkall þætt till alra manna mala læggía ſem han væitt ſannaƶt ꝼirir guðí æꝼtír sínní ſamviƶku ſua með ſakaðom ſem með ſiꝼíaðom  ſua ſkall han iaꝼnan gera meðan han er i loghretto næꝼndꝛ ꝼyrſtunni ſkall maðꝛ þenna æið ſuería er han gengr í loghretto en æighí oꝼtar þo at hann ſe j næꝼnðꝛ ngi þæirra manna sem æíghi ero j næ̅ꝼnæ̅ꝼdír ſkulu innan vebanda ſætiaƶ vttan oꝛloꝼs En eꝼ hann ſætƶ oc gengr æíghí vt þeghar við han er mælt þa ſæckíƶ han halꝼre ork sylfrs enn ſkulu ꝼaſtande til þíngs ganga oc ſke þíng þa en ſoll er i auſtri oc vere a þíngí till nons n loghmaðꝛ ſkall lata ríngía hinní meſto klokko er han vil till þíngs með bok ſkíia En þessaꝛi klokko ſkall æíghi till annars ríngía meðan þíng ſtændꝛ n eꝼ nokoꝛ ſlæƶ j matt eða j mungat oc rker þæt mæir en þíngít han ſkal ænſkís ſíns mals vppræíſt æígha a þæím dæghi huat mala ſem hann a at dꝛíꝼa a logþíngi Dʀyk ſkal oc ængí til þíngs bera huarke til ſalu ne annan vægh n eꝼ boꝛen værðꝛ þa er vppnæꝼnt oc æighu þíngum þætt Aller men ſkulu í loghretto ſítía þæír sem i loghretto ero næꝼndir ſua lenge ſem nu er mælt nema han gange at nauðſynía ærendom ɴ eꝼ han gengr oꝛ loghretto ꝼirir vttan vebond nauðſynía lauſt þa er han ſæckr íí aurum ꜱylfrs n þæír menn ſem ero ꝼirir vttan vebond oc gera þær hark eða haryſtí sua at loghretto menn megho æíghí naðolegha gyma doma ſinna eða þæir kæra mol ſín en loghmanƶ oc loghretto manna loꝼ haꝼa till ſæckr huer ꝍyri sylfrs er at þui verðꝛ kunnr eða ſannr eꝼ honom er till ſaght aðꝛ er ꝼtir gognum oc vithnum skall huært mall dꝍma Sva er eꝼ æín maðꝛ ber víthní með manne ſemm engi bere en í sem tív eꝼ maðꝛ vggír æighi anduitní a mote v ero þau vithní en æighi ſkulu anduíthni a mote koma þætt er hæímſtæꝼnu víthní oc þíngſtæꝼnu vitni kuaðu vithní oc nauðſyniar víthni er vitnað er vndír mann oc ꝼoꝛſagnar vítní oc þav vithni er menn bera vm dæild manna at ſamkundum æír menn er j loghretto ero næꝼndir ſkulu dma logh vm oll þau moll sem till loghþingis ero ſkoten oc þær ero loglegha ꝼram boꝛen þau moll ſkall ꝼyrſt dma en till loghþíngíſ ero loghð æꝼtír þuí ſem loghbok ſæghír at ſtoꝛſt ero eꝼtír þætt þau er þínnugh ero ſtæꝼmd oc oll þau moll er menn læggía hendꝛ ſin͛ ſaman ꝼirir vattom tuæím eꝼ þætt vithní kmr ꝼram a þíngí Siðan þau er þær verðꝛ a ſætƶ oc ſmæſt ɴ alt þætt er loghbok sker æighí ſkilríklegha oꝛ þa ſkall þæt oꝛ huæríu male haꝼa ſem loghmaðꝛ oc loghretto menn værda a ſatter En eꝼ þa ſkill á þa raðe loghmaðꝛ oc þæir sem með honom ſamþykkia nema kononge með hínna ſkynſamaſto manna raðe lítíƶ annat sannare her Aller þæír vm menn er í gula þingſ ꝼoꝛ ero ſkulu i griðum vera huær við annan þær till er þæír koma hæím till hæímílís ſíns n eꝼ æín huer gengr a þeſſe grið sua at han veghr mann eða væítir lemſtra ſoꝛ þa hæꝼír ſa ꝼirir gort ꝼe oc ꝼriði i lande oc í lauſum yri oc kome aldꝛi j land aꝼtr n eꝼ menn værda ſærðer aloghþíngí eða ꝼa æinhuern annan vlutt aꝼ manna voldum eða vilía þa ykƶ rettr þæirra at hælꝼníngi en kononge víí ærtoghr oc xíí ærkr sylfrs n eꝼ men bera vopn a loghþíngí þa gialde kononge ork sylfrs oc late vopnenn Eighi konongr holꝼ vopn oc halꝼa ſækt en þíngmen halꝼt þuí at i allum ſtaðum hꝼr monno;m at gæta ſpæktar oc ſiðſsemdar en þo æinkanlegha j þæím ſtaðum meſt ſem till ſkynſemdar oc ſpæktar ero ſkipaðer aꝼ andruðu oc ꝼleſtom værðꝛ meſtr ſkaðe aꝼ eꝼ nokot skers j uæruetna þær ſem men værða vittir a loghþíngí þa a þætt ꝼe halꝼt konongr en halꝼt aller laghunautar uttan þægngildí oc ꝼriðbꝛott þætt a konongr æinn n oll þínguítí er till ꝼalla oc æighí græiðaƶ a aðꝛu loghþíngi þa take syſlumen oc ꝼre till loghþingís En þæír sem þetta græiða æighi ꝼirir þꝛíotƶſko saker þa ſe þæim ſialꝼſtæꝼnt till loghþíngís neſta oc ſuare þær ſæcktum oc domroꝼom eꝼ þa græiðíƶ æighí  haꝼe þæn lutt er þíngmenn æighu till þæirra luta sem konongr lægr raað a v eꝼ maðꝛ ryꝼr dom þæn er dmdꝛ er a loghþíngí oc vapna tak at att ínnan vebanda oc vttan þa ſæckíƶ ſa ííí orkum ylfrs er dom ryꝼr en moꝛk ſakar abera ví skall oc ſyſlu maðꝛ huær lyſa a logþíngí huerſu margher mandꝛapparar eða vdaða menn voꝛðo j hans ſyſlu a neſtom xí manoðom oc ſæghi skíll a vm voghſt þæirra oc íꝼír lítt er hinum voꝛðo at ſcaða at þæir meghe þui hældꝛ kender verða at likíndum huar ſem þæir kunnu ꝼram at koma  ɴ eꝼ annar huar ꝼryr a lutt sín þa er maall komr hæím í herað oc kallaꝛ ranght vpp vera boꝛet ꝼirir loghretto menn þa ſkall hann þo æígí brígða dome ſæctar lauſt n hann ma ſtæꝼna honom neſta ááʀ tíll loghþíngís er maall a við hann oc haꝼe þa huar ſítt mall vppí n eꝼ maall ryniƶ með ſama hætte oc ꝼyr þa haꝼe ſa koſtnað ſín halꝼu aukín aꝼ þæím ſem han ylꝼðí till rangs mals oc ſke han  þætt sem aðꝛar ꝼear ſokner Provaƶ oc ſua at hín haꝼe rangt vpp boꝛet ꝼirir loghretto menn er ꝼyr dmdeƶ malet oc dꝍmeƶ þætt þa aðꝛum þa take ſa koſtnað ſín halꝼu aukín en kononge ork sylfrs oc ſke ſem aðꝛ vattr oc ſua ſkall hueruetna þær ſem loghmaðꝛ oc aðꝛir ſkynſamer menn ſea at menn verða ranglegha oc aꝼlagha ſotter oc till lagha ſtæꝼmdír huart ſem þætt er till loghmanƶ e aðꝛar þíngſtæꝼnur eða laga ſokner oc dmeƶ honom huatke ꝼe ne æíðar nema hín er ſotte ſuærí ꝼírir æínæiði at han hugdiƶ æꝼtir retto male ſkia her Sva er mælt at syſlu menn ſkulu þíng æígha ínnan þæirra þꝛiggía vikna er þæiꝛ koma hæím aꝼ loghþíngí oc lyſi ꝼirir monno;m huat talat var a þíngínu oc æínkanlegha huat alykt ꝼell a þæirra moll er oꝛ hans ſyſlu voꝛo v ſkall oc ſyſlu maðꝛ þuí lyſa at logþingí ſkall vppí vera huert ſumar at botolꝼs vaku þa ſkall oc þuí lyſa at men take æígí þa men j bygðír till ſín en laupa auſtan eða veſtan ſunnian eða noꝛðan nema þæir viti ſkila þuí at ſlikír menn ero þui vaner at vera nokoꝛo likir vm vætr eða í eða íí oc oc ſiðan ſkílíaƶ þæír æíghi bætr við en annat huart laupa þæiꝛ bꝛott með æignum konom manna eða ꝼrendkonom eða ſtela ꝼe manna n huær sem aðꝛuvís tækr þa er sæckr ork sylfrs eꝼ hín pꝛovaƶ at illum manne er Alla þa doma er vm roꝼ vigha ꝼærði ſkall ſætía oc þæirra kuenna leghoꝛð er ꝼirir æighu at koma ꝼull manƶ giold eða holꝼ þau ſkulu oll með laghum ſætia oc gríðum till ꝼyrſta ſals n ſa er ryꝼr dom loghſamdan ꝼirir ſall eða at ꝼyrſtum ſalum þa gengr ſa a grið ſin oc er trygroꝼe ꝼirir goꝛt ꝼe oc ꝼriði n þær ero nauðſyníar þærs er græiða a eꝼ han er ſíukr eða ſar eða æínar hueríar ſtoꝛnauðſynar ganga till með honom þær ſem goðer menn bera vítní vm at hann matte æighí i æíndagha till koma n ſall þætt ꝼyſta ſkall ꝼram koma innan þæſſ manoðꝛ oc ꝼlytí hæím till hans oc ſe boðet með vatta í en hín take þær við eða hans vmboðs maðꝛ nema hín vilí índælla vm gera er taka ſkall n vm oll annur moll er men ſætía loghdoma a millum sínn þa ſæckíƶ ſa ork ylfrs við ſakar abera er þæn dom ryꝼr oc halde dom ſem aðꝛ en viðꝛ konong ííí ærkr ylfrs oc ſke syſlu maðꝛ huarom tuæggía till handa  take hin ꝼyrſt ſina ſkuld vpp ſua ſem dom dmde n ſækr huarſtuæggia ſe ſiðan ſkíꝼt æꝼtir ꝼear magne eꝼ æighi vínƶ till huarſ tuæggia n eꝼ han víll æíghi en dom halda þa ſkall ſyſlu madꝛ ſtæꝼna hinn þíng oc gera han vtlæghan nema hann gialde ſlíkt vpp ſem nu er mælt er uæruetna þær ſem menn gera lagha ſtæꝼnur manna a þíngi eða hæíma till loghmanns þa ſkall gera halꝼs manoðꝛ ſtæꝼnu ínnan ꝼylkís oc vttan ꝼíoꝛðongs anoðꝛ ſtæꝼnu vttan ꝼylkis oc ínnan lagha varra Tuæggía manoðꝛ ſtæꝼnu innan landƶ oc vttan  lagha varra Tolꝼ manoðꝛ ſtæꝼnu eꝼ maðꝛ er vttan landƶ rꝼíngí eða vmboðs maðꝛ ſkall male hans ſuara eꝼ han er vttan landƶ Nv er ærꝼíngí ſkylðꝛ at gera honom boð ælligr þíngum er ærꝼíngi er æighí a þingí viðꝛ mæles er huær maðr værðꝛ A þeſſom tímum ſkall æighí till loghmanƶ ſtæꝼna ꝼra ariu meſſo i langa ꝼaſtu oc þo at hana bere ner paſchom þa ſkall æighi ſtæꝼna ſiðar en halꝼum manoðe ꝼirir er truír oll criſtín þíoð oc hæílaghra manna ſamband oc hæilogh kírkía hæꝼír ſamþykt með ubꝛigðileghre ſtaðꝼæſtu Ver ſkulum trua at ſyndir ꝼirir lataƶ með ſkírn oc iðꝛan oc ſkríꝼta gang með holde oc bloðe vars dꝛottens en i meſſonne hælghaƶ með holde bna halde oc almoſo gærðum oc ꝼaſtum  með aðꝛum goðom lutum er men gera hugſa eða mæla Ver ſkulum trua at huers mannz likamr en j er komen hæímin eða koma kan till doma dax ſkall þa upp riſa oc þæðan aꝼ ſkulu þæír en illa gerðo  æíghí iðꝛaƶ með iꝼír bott þeſſa hæíms haꝼa endalauſan vꝼagnað með ꝼíandanom i hælvítí oc hans ærendꝛekom n þæír sem gott haꝼa goꝛt þeſſa hæimſ ſkulu þa ꝼa oc haꝼa æiliꝼan ꝼaghnað með guðí oc hans hælghum monno;m j hímíriki her v aꝼ þuí at guðs míſ kun ſer tíll þæſſ huers daghlegha mikla þoꝛꝼ vtalulegs lyðs oc ymiſ ꝼíolmennes þa hæꝼír han ſkipað ſínum tuæím ſínum þionom auðſynílegha at vera hans þíonoſto menn vm þeſſa hælgha tru  hans hæilaght loghmall godom monno;m till værndar oc rettynda en vandom monno;m till ræꝼſíngar oc ræínſanar ro þæir tuæír annar konongr en annar biscup hæꝼír konongr aꝼ guði veraldlekt vald till veraldleghra luta en biscup andlekt vald till andleghra luta oc a huar þæirra at ſtyrkía annars vald till rettra mala oc loglegra oc kennaƶ við ſik at þæiꝛ haꝼa vald oc jꝼír boð aꝼ ſíalꝼum guði en æíghí aꝼ ſialꝼum ser þuí at þæiꝛ ero guðs vmboðs menn oc híns annars at þætt ſea aller at þæirra ma með engu mote míſſa þæſ hinſ þꝛiðía at ſialꝼr guð vírðíƶ at kalla ſik þæirra noꝼnum þa er ſa ſandlegha i miklum haſka við guð er þa ſtyrkír æighi till ſíns valdƶ þæſſ er guð hæꝼír þæím till ſkípat þær sem þæiꝛ bera ſua mikla a hyggíu ꝼirir allu landƶꝼolkeno oc abyrghð ꝼirir guði alra hælƶt þær ſem loghen vatta með ſtaddum ende mærkíu̅ sua at huatkke megho hoꝼðíngíar eꝼ þæír gyma þeſſa a nauðga eða þyngia ꝼolkeno með oꝼmíkillí agírnd oc at æíghí meghe ꝼauíttrír menn ſynía hoꝼðíngíunum loghlegrar þægnſkyldu ꝼírir þꝛíotƶſko ſaker eða ſkamſynar ꝼauitƶſku her v aꝼ þuí at lanƶꝼolket a míkla lydſkyldu konungsdomenom at væíta þa være þæt þarꝼlekt at menn vareƶ þa miklu villu þoko er meſtr lutí þeſſa landƶ ꝼolks hæꝼir ſua hoꝛmulegha blíndadaðꝛ aꝼ veret a j engu lande aðꝛu ꝼínnaƶ till þæſſ dme þær ſem tæknír haꝼa veret ymíſír menn oc kallaðer konungaꝛ ranglegha mote guðs lagum oc rettom konungom oc lagum hins hælgha Olaꝼs konongs oc allum þæím rettyndum en huer bonde víldí vna aꝼ aðꝛum vm ſínar ærꝼðír þionaðo opt væll boꝛner menn þæimm er varla matto vera knapar þæirra ſem en vattar j dagh huart þæir míſtu ꝼlæíri oðala ſínna en hínír en þæir kallaðo kononga ſína oc ſua hítt ſama vm manna míſſurnar v at menn þurꝼí æíghí gripplande hon dom eða læítande lengr æꝼtir at ꝼara huer konongr a retlegha at vera jvír noꝛeghs konongs vældí þa ſe þætt kunníkt allum noꝛðmonnum at agnus konongr ſun hakonar konongs ſtaðꝼæſtí ſua oc leet i bok ſætíia huær at rettom ærꝼðum a noꝛegs konongr at vera æꝼtir laghum oc þui íaðo oc ſamþytu aller noꝛeghs menn ꝼirir ſik oc ſit aꝼſpríngí víð noꝛeghs konong oc hans aꝼſpríngí með retto þíng take at þeſſe ſkípan ſkall ſtanda þær vm æwenlegha ſem þa var goꝛ oc her ꝼylgír nu J Naꝼne ꝼaður oc ſunar oc hæílaghs anda æíns guðs j hæílaghre þꝛinníngu skall æín hans þíon konongr vera íꝼír allu noꝛeghs konongs vældi bæðe innan landƶ oc ſua i ſkatlandom v æꝼtir ꝼra ꝼall vm konongs vars þa ſtu er ſu hín ꝼyſta ærꝼð at ſa ſkall konong vera iꝼír noꝛeghs konongs vældí en noꝛeghs konongs ſon er ſkilgetenn hín ælƶſti æín Sv er annur ærꝼð vm at ſunar ſon konongs ra skilgetenn hín ælƶſti æín ſkal konongr vera eꝼ ꝼaðer hans var ſkílgeten vm Sv er hín þꝛíðía ærꝼð er bꝛoðer konongs ſkilgeten hín ælƶſti æín ſkall konongr vera ſa ſem ſamꝼæðꝛa eʀ við konong vm Sv er hín ꝼíoꝛða ærꝼð er ꝼaður bꝛoðer konongs ſkilgeten hín ælƶſti æín ſkall konongr vera ſamꝼæðꝛa ſa ſem ꝼaðer hans var ſkilgeten vta Sv er hín ꝼímta ærꝼð ærꝼð er bꝛoðoꝛ ſon konong ſkilgeten hín ælƶſti æín ſkall konongr vera ſa ſem ꝼaðer hans var ſamꝼæðꝛa við konong oc ſkilgeten Sv er hín setta ærꝼð via at ſa bꝛðꝛongr konongs æ͛ꝼð er ſkilgeten er hín ælƶti æín ſkall konongr vera ſa ſem ꝼaðer hans var ꝼaður bꝛoðer konongs ſamꝼæðꝛa oc ſkílgeten eꝼ engi er þæirra till ſem aðꝛ ero talder vm hina ví ærꝼð Sv er  hin ví ærꝼð at konongs ſon ſkall konongr vera æꝼtír ꝼaður sín hín ælƶti æín þo at han ſe æígí ſkilgetenn ſa þo er æíghí er geten j hoꝛdome ne ꝼrendſeme ſpællum eða ſíꝼía ſpællum oc konongr ſialꝼr hæꝼír við ꝼadærní hans genget oc ſaght ſíalꝼr ſkilrikum monno;m aueno till ꝼirir ſamuiƶſku ſinnar ſaker oc moðoꝛ hans oc ſuarar ſu ſtunð er barnet var ꝼðt þessaꝛi till talu ſem til hyrir þessari oc hæꝼir moðeren ækki tuint till ꝼaðærnís ſaght æꝼtír þæim hætte sem loghbok vattar vm ſlik moll eſſo ſkulu þæir sem víta æighi lyna íꝼír manoð nema þæir otteƶ oꝼrikí þa ſkulu þæír æínſhuærium till ſæghía at víthní meghe vm bera eꝼ þæſſ þarꝼ við víí Sv er hín attanda ærꝼð at dottoꝛ ſun konongs ſkilgeten hín ælƶti æin ſkall konongr vera ſa ſem moðer hans var ſkilgetenn eꝼ ængi er hinna till vm Sv er hín niunda ærꝼð at ſyſtur ſon konongs ſkilgeten hín ælƶſti æín ſkal konongr vera ſa ſem moðer hans vaꝛ ſamꝼæðꝛa við konong oc ſkilgeten Sv er hín tíunda ærꝼð at ſa ſkall konongr vera hín ælƶti æínn en neſtr er æꝼtir bꝛðꝛa ſyní við konong oc ſkillgetenn oc ꝼaðer hans var ſkilgeten oc komen ꝼra ſamꝼæddum brðꝛom oc ſkilgetnom Sv er hin ellifta ærꝼð at ſa ſkall konongr vera hín ælƶſti æín ſkilgetenn en ſyƶkína ſun er við konong oc komm aꝼ þæím ſyƶkínum er bæðe varo ſamꝼæd oc ſkilgeten eꝼ ængi er hínna till xí Sv er hín tolꝼta ærꝼð at ſa ſkall konongr vera hin ælƶti æín en ſyſtrungr er við konong oc mðꝛ þæirra varo ſamꝼæddár oc ſkilgetnar oc aꝼ retre konunga ættenne komnaꝛ N eꝼ ængí er þeſſara till ſem aðꝛ ero talder þa ſe ſa konongr at noꝛeghe hin ælƶti æín er ærꝼðum er þa neſtr æꝼtir þui ſem loghbok vattar i almennelegho ærꝼða tale kalmaðꝛ þo en æíghí kona oc þo aꝼ rettre konunga ættenne komen vm N eꝼ ſua harðlegha kam till at bera at ængi er þeſſara tíll þa ſe ſialꝼſtæꝼnt hærtogha eꝼ han er till oc íaꝛle biscupum allum oc abotom barrunum allum oc hírðſtíoꝛom með hírð alre oc ſkía noꝛðꝛ till níðar os till híns hælgha Olaꝼs konongs till vmræða við ærchibiscup oc næꝼni huer biscup oꝛ ſínu biscups dme  ſyſlu menn þæiꝛ sem þær ero xí hína vittraſto menn með ser æꝼtír sínni ſamvítƶſku oc ſe a ꝼoꝛ ínnan þæſſ halꝼs manoðꝛ en þæir ſkyría ꝼraꝼall konongs sua ſkall oc biscup huær oc ſyſlu menn ætla menn till gæƶlo oc hægnaðꝛ æꝼtir með bondom at gæta lanƶ ꝼirir þíoꝼom oc jlþyði ſua maꝛgha aꝼ barrunu oc ſyſlu monnom j huerium laghum ſem bæƶt hꝼer kulu þæir ſem hæíma ſítía iamhæimoler till gæƶlo j aðꝛum ſyſlum ſem ſialꝼra ſínna ællar ero þæiꝛ ſanner landꝛaða menn eꝼ land hældꝛ æíghrꝼriði ſínum ꝼirir þæirra vangæƶlo n þænn tíma ſem þæír ero noꝛðꝛ komner ſem till ero næꝼmdír þa gange þæir vlærðo menn með ſuoꝛnom æidí till þæſ vmdmes at þæír ſkulu þænn till konongs taka er þæím ſyníƶ ꝼirir guði at bæƶt ſe till ꝼallen n þenna æið ſkulu iamvæll biscuparner abyrghíaƶ þo at þæir vínní æighi ſem hínír en vínna at þæir læggía ſanynda vmræðe till þeſſa mals ſem guð geꝼr honom ſannaƶt at ſea N eꝼ þa ſkill a þa ſkulu þæír ſitt mall haꝼa ſem ꝼlæírí ero ſaman oc ſkilrikare ero oc ærchibiscup oc aðꝛer biscupar ꝼylglghía oc ſanna þæt með æiði ſínum N eꝼ nokoꝛ lætr ſik aðꝛuvís till konongs taka en nu er mælt þa haꝼe ſa ꝼirir goꝛt ꝼe oc ꝼriði oc ſe í pauans ꝼoꝛboðe oc alra hæilaghra manna oc æighi kirkiu grꝼr oc ſua huær en honom væitír lið till þæſſ v eꝼ hírðſtioꝛaꝛ eða hirð ꝼirir nemaƶ þeſſa ꝼærð þa ero þæir landꝛaðamn við konong nema ꝼull nauðſyn banne n huær bonde en ꝼirir nems þeſſa ꝼærð er ſæckr víí ærtoghom oc xíí ærkr ylfrs við konong mete konongr nauðſyníar með ſkynſamra manna raðe N þeſſa ꝼerð ꝼare huer a ſinum koſte en konongr inni allum þæím koſtnað ſín en æighi haꝼðu aðꝛ konongs ꝼe her N eꝼ dotter eða ſunaꝛ dotter ſyſtir eða moðer eða þær aðꝛar konoꝛ er  ærꝼða tale ero taldar æꝼtir landƶ bokenne sua oc þæir menn er j ærꝼða tale ſtanda oc ero æighi aꝼ kononga ættenne komner oc ero þær eða þæir ner mæír at ſkyldu till annars arꝼs en konongdomſens æꝼtír þui ſem almenelekt ærꝼða tall vattar þa ſkall æꝼtír þui huær till ganga ſem honom vatta logh j almennelegho ærꝼða tale oc at þui líoſare ſe þa megho þæiꝛ þetta ꝼyrſt ærꝼa ignir þær sem konongr ærꝼír æꝼtir aðꝛa ꝼrendꝛ sína eða þær ſem han kaupír með lauſa ꝼe þær þo at han ſæli ækki konongdomſenſ íarðer till eða ſkípti þæím i hínar sua ſkulu þæir oc ærꝼa lauſaꝼe oc grípu þa alla er æíghí hyra krununni till nema konongr haꝼe aðꝛa ſkípan a goꝛt með ſkilrikum vitnum eða iartægnum ſer till ſalo hialpar oc ſmdar oc ſínum holloſto monno;m með goðꝛa manna til laghu oc þuí er þætt haꝼuð raað at huer gere væll ꝼirir ser ſialꝼr vm ſína dagha oc ſínum holloſto monno;m hældꝛ hæill en ſiukr með goðꝛa manna raðe þui at vaſkytt er annaꝛſ vmata oc æꝼtir gærð þo at alſkylt ſe Fínnaƶ oc ꝼlæírí dme till þæſſ at ærꝼíngiar haꝼa aꝼ dꝛæghít ſkipan þæirra er atto oc ꝼengo oꝼtlegha með holre þíonoſto oc liꝼſ haſka eða ymíſu ærvæðe oc mannraunu her v at konongr konongs viti ſik þui þa til hældꝛ ſkyldug konongs han logh at halda við þægnna ſína oc vm at bta þa ſkall han þuí íatta ꝼolke ſínu með ꝼulrí ſtaðꝼæſtu æꝼtír þæt ſem han er till konongs tækín vi íatta ek guði oc hans hælghum monno;m oc þui hans ꝼolke ſem ek em vuærðugr iꝼír ſkípaðꝛ at ek ſkall þau criſtín logh halda ſem hin hælghi olaꝼr konongr hoꝼ oc aðꝛer hans rettr æꝼtír komander haꝼa nu ſamþykt míllum konongs oc þæirra er landet byggía með huarra tuæggia ſamþykt oc með goðꝛa manna raðe vm at bta æꝼtir þuí viti sem guð ler mer n konongr er æighi at æíns ſkyldꝛ at halda þetta við þa er þa ero a þíngí i hia hinn hældꝛ víð alla þa er í hans þægnſkyldu ero alna oc vboꝛna n þæn tíma ſem konongr er koꝛrunaðꝛ þa ſkall hann ſuería monno;m logh oc rettyndí með þæím æiðſtaꝼ ſem konongs vighſlu ꝼylghír her N hærtoghe oc oc jarl eꝼ þæir ero till ſkulu þenna æið ſuæría a þui þíngi en kononge er konongs naꝼn geꝼet æſſ lægg ek hond a þeſſa hælgha doma oc þui ſkiott ek till guðs at ek ſkall vera hollr oc trur minum herra her noꝛegſ kononge bæðe lynlegha oc openbærlegha oc þætt leen sem konongr væitír mer ſkall ek tryglegha halda með þessaꝛi lyðni oc æꝼtir læte ſem agnus konongr ſkípaðe millum konongs oc hærtoga væíta ſkall ek honom alla þa lyðní ſem goðom hærtogha eða iarle ber goðom kononge Styrkía ſkall ek han oc hans rikí bæðe með raðom minum oc allum ſtyrk mínum halda ſkall oc æiða þa alla ſem han hæꝼir ſuoꝛet allu lanƶꝼolkeno æꝼtir þuí vítí oc ſkynſemd ſem guð leer mer Guð ſe mer hollr eꝼ ek ſatt ſæghí gramr eꝼ ek lyghʀ vm v ſkulu baʀunar oc riddarar þenna æið suæria þæſſ lægg ek hond a þeſſa hælgha doma oc þuí ſkytr ek till guðs at ek ſkal vera hollr oc trur mínumm herra hakon noꝛeghs kononge bæðe lynlegha oc openbærlegha Styrkía skall ek han oc hans oc hans ríkí bæðe með raðom oc allum ſtyrk mínum halda ſkall ek oc æiða þa er han hæꝼír ſuoꝛet allu lanƶꝼolkeno æꝼtir þuí víti oc ſkynſemd ſem guð ler mer Guð ſe mer hollr  cetera vm v ſkulu loghmenn þenna æið ſuería þæn tíma er konongr vill æſſ læg ek hond a hælgha doma oc þuí ſkíot ek till guðs at ek ſkall vera hollr oc trur mínum herra hakon noꝛegs kononge bæðe lynlega oc openbærlegha þau logh ſkall ek oc ſæghía þæím monno;m er minn herra ſkípar j mina logſoghu ſem hin hælgí Olaꝼr konongr hoꝼ oc aðꝛer hans retter æꝼtir komander haꝼa ſamþykt við þa ſem landet byggía n hueruetna þær ſem loghbok sker æíghi ſkíl uíſlegha oꝛ þa ſkall ek æꝼtír þui huers manƶ mall dma ſem ek víll anſuara ꝼirir guði a doma dæghí at reet ſe æꝼtir míní ſamuítƶku oc þo með hinna víttraſto manna raðe en þa ero  hía mer Sua vm rikan ſem vm ꝼatkan vm vngan ſem vm gamlan vm ſakaðan ſem vm ſíꝼíaðan Sua ſe mer guð hollr  cetera vm N at bndꝛ oc alþyðu alþyða viti ſik æið þui ſkyldughare til holloſto oc þægnſkyldu oc lyðni víð konong þa ſkulu þæír þenna æið ſuæría kononge ſua margir oꝛ ꝼylkí hueríu ſem kononge likar at þæſſ læggía þæiꝛ hond a hælgha bok oc þuí ſkíota þæir till guðs at þæír ſkulu vera holler oc truír ſinum herra hakon noreghs kononge bæðe lynlegha oc openbærlegha með allum ſinum maat oc mæghíní ſem goðer þægnar ſkulu goðom kononge væita alla þa loghlegha lyðſkyldu með þæím allum laghum oc lunyndum ſem hin hælghí Olaꝼr konongr ſkípaðe millum konongs oc þæirra en landet byggía oc hans retter æꝼtirkomander haꝼa miſt aðꝼæſt míllum konongs oc lanƶ ꝼolkſens með huarratuæggí a ſamtykt Sua ſem mer guð hollr ſem ek ſatt ſæghí  cetera Abyrghí ek mer þenna æið oc allum þæím er i konongs þægnſkyldu ero alner oc vboꝛner oc hans æiðs vilía níota ro oc æíghí at æíns þæiꝛ ſkyldughír at abyrghíaƶ þenna æið er ſueria hælðꝛ aller þæir er j konongs þægnſkyldu ero alner oc vboꝛner oc hans æiðs vilía níota þuí at konongr er iamſkyldꝛ þæím till rettra mala ſem hæíma ero ſem þæím er þa ero a þíngi íhía honom ua ero honom oc aller ſkyldír till trulæiks þæír sem i landeno ero þo at æighi ſueri hm aller trunaðꝛ æíð æt vítu oc aller at þæt barn er ꝼð værðꝛ a ſiðaſta are konongs æwarennar at konongr er íamſkyldꝛ þui reet at gera ſem þæím manne er kononge ſuor æið a ꝼyrſta þíngí Sua ero oc honom aller skyldughír till alrar loghlegrar þægnſkyldu þo at æíghi ſueri honom aller æið þæir ſem lagha vilia níota oc þæirra vilía virðír vera n konongr oc biscupar oc lærlðer menn barrunar oc alþyða ſkulu ꝼylghia hínum hælgha kroſſe oc hælghum domom aꝼtr till kirkíu Siðan ſkall konongr ganga til altares oc take þær blæƶƶan oc gange ſiðan till herbirghís oc ꝼylghi honom aller hínir bæƶtu menn her hæꝼr  landuarnar bolk oc oc ſægir j ꝼyrſta kapitulo vm noregs konongs vtboð aꝼ alre noregs alþyðu Capítulum Ꞇ ꝼyrſt vpphaꝼ at landuærnar bælki varom at iesus xͨ hín kroſꝼæſti ſannr guð  guðs ſon oc myíar maꝛíu konongr alra kononga aꝼ hueríum alt vald ſtioꝛn oc virðíng ſe voꝛ værnd oc varðuæiƶla alra noꝛeghs manna nu  æꝼenlegha I þæſſ híns ſama vars herra iesus christus naꝼne ſkall var loghlegr noꝛegs konongr raða boðe oc banne oc vtꝼarum varom oc raða at laghum en æighi at vlaghum guði till dyrðar ſer till gagns en oſſ till þarꝼynda- ighi skulu ver honom læiðangrs ſynía eða vtboða eꝼ hann byðꝛ vtt með ſliku ſkilloꝛðe sem her ꝼylghir onungr a æighi ꝼramar vtboða at kræꝼia í ꝼriðí en halꝼan almenneneng nema ſu æínhuær nauðſyn ꝼalle till með honom at menn vili bætr goꝛt haꝼa ꝼirir aſtſemdar ſaker við han eꝼ menn kenna aꝼ honom míſkun oc goðuilía nga almennelega tolla ſkall konongr eða hans vmboðs menn a oſſ læggía huatke gíaꝼir ne væíƶlur viðar hogſtr ne heſta ꝼoðꝛ þær ſem læiðangr gereƶ nema ræiðſkíota oc þa luti aðꝛa oc lyðſkyldu ſem loghbok vattar v ꝼyrnaƶ ſkipp i heraðe eða nauſt eða ꝼoꝛlaƶ ræiðir ſua at vm þurꝼí at bta þa eða með allu nyían till at ꝼa þa ſkall konongr vt lata bíoða j þæím luta lanƶ ſua mikít ſem hm þikki till bera at arange hꝼer æꝼtír bæƶſtra manna raðe Skall við þui taka logmaðꝛ oc æín konongs handgengen maðꝛ oc æín ſkilrikr bonde j till varðuæiƶlu oc till ænkís annarſſ ſkall þætt ſnuaƶ en till þæſſ ſem aðꝛ vattr með konongs ſkilvittoꝛðe Skulu konongs vmboðs menn þæir ſem þær haꝼa ſtarꝼ sem æínshuærs þeſſa þaꝛꝼ við gera lata æꝼtír þuí sem þæir ſemía viðꝛ þa ſem varðvæíƶlu haꝼa a bonda ꝼe In aꝼ bonda ꝼe J gula þíngs laghum ꝼirir ſítt ſtarꝼ ſkall logmaðꝛ haꝼa x ærkr en v ærkr huar hínna a hueriu xí manoðom skulu þæír ſkyldír at gera ræiknan ꝼirir þeſſo ꝼe a hueríu logþíngi huat þæir haꝼa íntækit eða huat æꝼtir ſtendꝛ ſua huat þæir haꝼa vt græit eða niðꝛ laght vm v ſker ſkipp ꝼyrnſka þa ſkal annat gera lata aꝼ bonda ꝼe oc þær ræiſa lata ſem þæím þikkí bæƶt vera till ꝼallet ſua at huatke ſpilli akre ne eng n eꝼ ſpillír bte ſem ſkynſamer menn meta aꝼ bonda ꝼe onungs ioꝛð ſkall ſkyld till at ræíſa ſkipp a eꝼ hon er till sua  konongs moꝛk er ſkyld till landværnar ſkips at ꝼa oc alrra annara er mærkr æighu at iaꝼnaðe þui at æighi ſkall æíns manƶ moꝛk yða v ſkall ſmídí til kræꝼía alla þa ſem ero ínnan ꝼíoꝛðongſ ꝼylkís viðare eꝼ þarꝼ Staꝼna ſmiðꝛ huer er ſæckr ork ylfrs er ꝼirir nems en ꝼilungr huær halꝼre ork er æíghí vil koma v haꝼa þæír ſætt kíoll a bakkaſtokka oc till ſmiðar tækit þa eꝼ æinhuer lypr ꝼra þessaꝛi ſmið ſtaꝼna ſmiðꝛ er ſæckr víí ærtoger oc xíí ærkr ylfrs við konong en ꝼilungr huær v ærkr sylfrs aꝼ þui a þa ꝼælla þæir landuoꝛn ꝼirir kononge v ſkulu ſmídír ꝼelauna ſtaꝼna ſmiðꝛ huer í aura sylfrs a ſygnum daghum ſunnv dagha a míllum en ꝼilungr huær yri þær með mat  maldꝛykkíu halꝼbolla ſkott a dæghí nu at goꝛvu ſkipí þa ſkall ſkípp bꝛæða oc i nauſt ſætía eꝼ till er n eꝼ navſt er æighi till þa ſkall nauſt gera oc ꝼonᷚ till ꝼa j huers manƶ marku er vill ſua ſem ſkilt er till ſkíps oc ſmiðí til næꝼna oc ſua læíghu geꝼa Sæghæll oc akkæri baat oc ræiða allan tíold oc allt þætt ſem til ſkips þarꝼ at haꝼa þa ſkall till ſyſla með konongs raðe aꝼ bonda ꝼe ſua at ſkipp ſe i alla ſtaðe væll ꝼrt her v ꝼællr ſua þunglega ꝼirir ſynda manna ſaker at hæiðin hærr eða kríſtín gengr a noꝛeghʼs konongs vældí i æinſhuæríum ſtað oc þo at a ſkatlond hans gange þa ſkulum ver æighí ſynía kononge varom allan almenneng at liði  ſkipum oc vapnom eꝼ hann ser með vittraſta manna raðe at ſua mikils þarꝼ við n eꝼ mínna þarꝼ við þa takum ver þætt með þakkum er aꝼ ꝼællr n eꝼ ſua harðlega ꝼællr at nokoꝛ hær hæꝼs eða gengr a ínnann landƶ þa ſkulu þæír en ſonn hærſaga kmr till skera oꝛvar vpp oc lata ꝼara lanƶ enda a millum skall ſu oꝛ ꝼara þioðgatur mínƶta laghe með þꝛíðía manne ꝼultíða n a ſio með ſkípí ſkípáðo hon ſkall ꝼaꝛa með þíoðlæið bæðe nettr oc dagha Ꞇre oꝛ ſkall vtt ſkera i bygðír alla vegho aꝼ þíoðlæið oc i yíar vtt oc bere huer aðꝛum með vattom en ollum monno;m en oꝛ kmr till hus þa gerer hon ſtæꝼnu til ſkíps við ſío en ſaꝼnaðꝛ a lande n eꝼ nokoꝛ ſitr þa kyrr vm þa er ſa utlæghr þui at þa ſkall bæðe ꝼara þæghn oc þꝛæll eꝼ þæſ þarꝼ við oc ſkall huær ꝼa ſer ſíalꝼr viſtír oc ſínum hæíma monnomm þæím ſem æighi haꝼa ſialꝼer ꝼong at ꝼa ſer n eꝼ nokoꝛ ꝼællír hærboðs oꝛvar eða ꝼær æighi æꝼtir boðe vere utlæghr oc alt þæt ſem han a nema naðſyn banne mete konongr þær nauðſyníar n eꝼ konongr miſtruir menn at menn vili væría lond hans með honom ſem menn haꝼa ꝼong a þa æighum ver at ſætia honom giſla till trunaðꝛ n eꝼ ver haldum oꝛðom varom oc landuoꝛnum við konong vaꝛn þa ſkall han ſælia os aꝼtʀ gíſla varra vmæidda en eꝼ ver gerom aꝼ þa er gíſlum ꝼirir ſkoteð oc ero þæir þa i míſkunn konongs oc ſuare þæir ꝼirir þæt ſem at laghum æighu at ſuara her v er hærs viti von j land vart þa ſkulu men vita voꝛð ræiða þa ſkal baʀun eða vmboðs maðꝛ lata boð upp ſkera en ſa er æighi kmr till ſæckr halꝼre ork sylfrs Bndꝛ ero ſkyldír till víta voꝛð at gera þær ſem veret hæꝼír at ꝼoꝛno ꝼare ꝼíoꝛðongr heraðƶ manna þæír ſem neſter bua oc varðhus með oc þak a oc ííí dyr till v ſkall ſtæꝼna ſkipræiðu þíng till voꝛð at bíoða Baʀun eða vmboðs maðr konongs ſkall gera bondom lagha ſtæꝼnu till voꝛð at halda þa ſkulu bndꝛ a værði ſítía hína v nott ꝼra þuí en voꝛðꝛ er boðen nema ꝼyr þurꝼi n þæir menn er vita voꝛð æíghu at halda oc koma æíghí till þa ſæckíaƶ þæir varðuítí við konong o sylfrs rír menn ſkulu víta voꝛð halda þæir men ero aller varðſæter er augna hæilír ero oc yͬna oc ꝼott hæilir ꝼrialſer menn oc ꝼultiða herlendƶker oc æighi utlenƶker oꝛ annara kononga ríkíumm en ſkulu a voꝛð ganga t miðium dæghí oc halda till annars middags n eꝼ ſæína er a genget eða ꝼyr aꝼ ſæckir varðuítí við konong nema æin gange ærenda þæir A verði ſkall maðꝛ vaka en æígí ſoꝼa n eꝼ aller ſoꝼa a víta værði oc bꝛennr vítí ꝼirir noꝛðan eða ſunnan þa ero þæir ſæckír varðuíti við konong v ſkulu varðmenn vita bꝛena at þꝛímr hærſkípum ſenom n eꝼ þæír bꝛenna æíghi víta þa ero þæir ſæckír varðuítí við konong n eꝼ þæir ewaƶ j huart ero hærſkipp eða æi þa ſkulu þæir kalla till hína vítraſto menn með ſer þa ſem neſt ero þæim oc haꝼa þæirra rað við huart uita ſkall bꝛenna eða æíghí Sa vita voꝛðꝛ ſkall varða víí ærtoghom oc xíí orkum sylfrs við konong en auſtaſtr er oc ſua ſa er þær er neſtr ꜱua ſkall oc ſa varða víí ærtoghom oc xíí orkum ylfrs er nrðƶſtr er oc ſua ſa er þær er neſt er noꝛðan kmr hær at oc ſua ſkall hueruetna þær ſem hærs er meſt von En huær annara at varðuítí ork ylfrs við konong Barrun eða vmboðs menn konongs ſkulu ꝼa till ſkílrika menn at ranƶſaka huern dagh voꝛð meðan þæſſ þikki viðꝛ þurꝼa oc græiða voꝛð at ret ꝼare n eꝼ þæir glyma ſæckír víí ærtoghom oc xíí humorkumn sylꝼrs við konong eꝼ ſkaðe verðꝛ att ꝼ v kmr maðꝛ i land vart sa er vthlæghr var heðan goꝛ oc ber han her ſaghu ſanna þa ſem lanƶ menn vitu æghí aðꝛ þa er han i lendꝛ með konongs raðe oc ſkípan þo at han være nidingr aðꝛ v ber maðꝛ hærſaghu oc æíghi ſon þo at han være ilendꝛ aðꝛ þa er han utlæghr nema han ſueri ꝼirir æinn æiði at han gerðe ꝼírir goðo  han hughði þætt ſatt vera v ber maðꝛ hærſaghu ſanna ſa er ilendꝛ er aðꝛ þa ſkall han haꝼa íí ærkr ylfrs kononge varom en moꝛk aꝼ ꝼylki hueríu vm læiðangrs iaꝼnað manna v ſkulu aller menn gera læiðangr at íaꝼnaðe en at vtboðnom læiðangre ſkulu menn iaꝼnað ſín græiða at íarðar hoꝼn oc at ꝼear magne n ſa læiðangr er gereƶ þa ſkal ſa gera er a ioꝛðu byr aꝼ loð oc aꝼ lauſa ꝼe ſinu huær ſem ioꝛð a v ſkall ſa kræꝼía íaꝼnaðꝛ er þarꝼ ſkípræiðu menn ſína með konongs vmboðs mannƶ raðe n þæír ſem æighi koma till ꝼoꝛꝼalla lauſt þa gíalde ſlikt ſem tala rennr til oc ſuare læiðangrs ꝼalle a oꝼvan við konong þætt ero vi aura ylfrs n eꝼ men kræꝼía íaꝼnaðꝛ með konongs vmboðs mannz raðe oc annara ſkilrikra manna j aðꝛa ſkípræiðu eða j annan attong ꝼioꝛðong eða ꝼylki þa ſkal a þíngí kræꝼía nn eꝼ þæír ſynía íaꝼnaðꝛ ꝼaꝛe ſem aðr er ſkilt v ſkytƶ maðꝛ vndan læiðangre oc lypr ꝼylkna a míllum ꝼíoꝛðonga eða ſkípræiðna oc gerer huarke her ne þær þa gere læiðang͛ þo at ſiðar se oc ſæckr læiðangrs ꝼalle ví aurom ylfrs við konong vær oc ſem gereƶ þꝛíotr oc er er ſkoꝛaðꝛ till læidangrs oc er ſottr till oc vill æighi gera oc lyps vndan ſokn oc gerer huerghi læiðangr a þꝛím vættrum þa ſkall hann gíalda ꝼullan læiðangr þo at ſiðar ſe en kononge v ærkr ylfrs her v ſkulum ver vita huar ver ſkulum læiðangr gera En eꝼ maðꝛ a hus j kaupſtað en bu í heraðe oc ꝼær þær a míllum oc er ymíſt þa ſkall han gera læiðangr j heraðe æꝼtír íarðar hoꝼn þessaꝛi er han byr a at iaꝼnaðe við aðra bndꝛ n aꝼ kaupyri oc garðlæighum J kaupſtað Sva oc eꝼ eꝼ maðꝛ a tuau bu j heraðe æꝼtír j ſínní ſkípræiðu huart þa ſkall þær gera aꝼ huaro ſem ſtendꝛ æꝼtír iarðar hoꝼn oc iaꝼnaðe n eꝼ maðꝛ ꝼær æínlypr míllum kaupangrs oc heraðs oc er ꝼddꝛ í heraðe oc kaupír þær kaupum ſínum oc er j heraðe vm joll Nu eꝼ han bíndꝛ  lyſír huðꝼatt ſít j kaupangre allan vættren þæſſ a millum þa gere hann læiðangr j kaupſtað aꝼ kaupyri ſínum aðꝛ huer en ꝼddꝛ er j heraðe oc ꝼær j kaupſtað at kaupyri sínum oc hæꝼír huatke hæímílí ſitt kaupangre ne i heraðe þa ſkall hann gera læðangr j heraðe aꝼ kaupyri sínum n eꝼ maðr ſlítr buí ſínu  heraðe oc ꝼer han till kaupangrs ꝼírir íaꝼnað manna oc mantall oc ꝼær han ſiðan í herað þa æíghu bndꝛ gærð hans v eꝼ maðꝛ gerer læiðangr í annan ſtað er han á þa er ſem han haꝼe vgoꝛt eꝼ han væit halꝼr huar hann ſkuldi goꝛt haꝼa her Sa ſkal ſkípi ſtyra sem konongr næꝼnír till eða hans vmboðs maðꝛ Nv ſkall ſtyrimaðꝛ næꝼna haſeta at ꝼara með ſer þa ſkulu þæir aller ſkyldughír at ꝼara ſem næꝼndír ero nema loghleg nauðƶſyn banne oc ſe þa aðrir i ſtaðen næꝼmdír n ſtyri maðꝛ ſkall haꝼa ꝼirir ſit ſtarꝼ oc vanda eꝼ han ꝼær væll með ſinu ſtarꝼe halꝼa ork á manode aꝼ bonda ꝼe ſa þo er æígí hæꝼir aðꝛ leen eða væiƶlu aꝼ kononge oc take þetta þæn tíma er han kmr hæim aꝼtr Læiðſaghu maðr ſkall taka halꝼa ork aꝼ þꝛondæími till bærghuíníar aꝼ bærghvin halꝼa ork ylfrs till tunſberghs ꝼ tunſbærghi halꝼa ork ꜱylfrs till lanƶ enda Slikt ſama aꝼtr þær með matt oc dꝛyk Sa ſkall huer ꝼara er i ꝼyrſtu eʀ IIa næꝼmdꝛ oc æíghí vmſkípti a gera nema loghleghaꝛ nauðſyníar gange till ngi ſkall oc lauſnír taka n ſa er tækr er ſæckr víí ærtoghom oc xíí orkum ꜱylfrs ꝼirir h huærn er hann tok aꝼ En ſa huer er byðꝛ ork s kononge n ſa er ſlikt mæler till annaꝛs oc ꝼælƶ at suare ſliku ꝼirir sem logh vatta þæím a hendꝛ en annan rgher vm v ſkall ſtyri maðꝛ boð upp ſkera þa er ſkípp ſkall vtt ſætía oc ſtæꝼni sua viða monno;m till ſem han ser at þarꝼ n huær ſem æigí kmr æꝼtír boðe ꝼoꝛꝼalla lauſt ſæckr yri sylfrs við konong oc ꝼlyti ſkípp till haꝼnar  er þæirra abyrghð a till þæſſ en ꝼæſt er Sva ſkall han oc gera monno;m æindagha þa er þæir ſkulu till ſkips koma oc æighi þa ſkipara ſtæꝼnv oc ſkoðe næꝼnd vopn oc klæðe manna n eꝼ nokoꝛ vopn vanta þa ſe þær vopn tækinn með ſtyri manƶ raðe ſem honom þikki bæƶt ꝼalle oc abyrgiƶ ſa at allu er hæꝼír æꝼtir laghum v ſkall huær haſete taka i ꝼarar kaupp yrí ylfrs oc ſua huær matgærdar maðꝛ ſem haſetar v ſkulu bndꝛ gera ij manadꝛ máte ſmrs oc íí miols till hamlo Skall við þuí taka ſtyrimaðꝛ þæim tíma en læiðangr er vti oc halda þær aꝼ næꝼndar monno;m koſtnað íí manoðe með ꝼoꝛnre víſtataku a hueríum halꝼum manoðe pund byg míols oc íí þꝛiggia punda laupa ſmirs i tylꝼt huería n ſa er þetta græiðir æighi ſuare læiðangrs ꝼalle ſem aðꝛ vattr oc ſke ſyſlu maðr oc haꝼe aꝼ í lutí en ſtyrimaðꝛ þꝛiðiung Nu vill hann æighi ſkía oc er honom tíll ſagth aðꝛ þa ſke ſtyri maðr oc haꝼe halꝼt en konongr halꝼt vm Boghe ſkall liggía viðꝛ þoꝼto huæría þæn ſkulu ſæſſar í ꝼa þeiꝛ en ꝼara oc ſtreng a eða gíalde kononge halꝼa mork sylfrs oc ꝼae bogha æíghí at ſiðꝛ oc ij tylꝼtir oꝛva eða bꝛodda ſkæptra þætt ſkulu bndꝛ ꝼa n ꝼirir tylꝼt oꝛva en míſſir gíalde halꝼan annan yri sylfrs kononge n eꝼ konongr uill mæír lata ſkípa þæt ſkíp er ꝼara ſkal þa vele þuí ꝼlæiri ſkípp ræiður ſua at huær haſete haꝼe ſua mikla viſt ſem aðꝛ er ſkilt v ꝼær maðꝛ a ſkípp annat en han er a næꝼmdꝛ þa gerer han bæðe at han rr læiðangren oc gældꝛ vitið N eꝼ ꝼrials maðꝛ matgærð oc miſꝼær han með matgærð þa ſæghi ſtyri manne oc æighi han ſkipara ſtæꝼnu oc ræꝼſi æꝼtir ſkynſamra manna raðe sua at huarke ꝼae han aꝼ lemſtra ſoꝛ ne bana þui at ſtyri maðꝛ ſkall meſto raða innan boꝛdƶ a ſkipí huæríu v lyſa þæir ſkípp oꝛ ꝼæſtum oc ſker maðꝛ æígi halꝼrymi ſitt gíalde ork ylfrs konungi nema loghleg ꝼoꝛꝼoll banne n eꝼ ꝼællir ꝼærð ꝼirir þꝛíotſko ſaker oc vlyðni vere vtlæghr oc alt þætt ſem hann á n eꝼ nauðsyn bannar þa mete konongr æꝼtír atvikum með ſkynſamrra manna raðe her Sa maðꝛ en a till ví aꝛka veghenna ꝼirir uttan klæðe ſínn han ſkall æigha ſkiold rauðan tuibyrðan ſpiot  ſuærð eða gſi halꝼþynnu n ſa maðꝛ en a till xí arka veghenna ꝼirir vttan klæðe ſín han ſkal æígha ſkíold rauðan tuíbyrðan oc ſtalhuꝼu með ꝼyrru̅ a næꝼmdum vapnom oc ſkall huær ſkialdare haꝼa mottækit mark a ſkíaldum þæim er han gerer at vita meghe huer goꝛt hæꝼír eꝼ ꝼalƶs ꝼínƶ j en huær ſem æighi hæꝼír ſe ſkioldꝛ vptꝍkr kononge till handa n ſa maðꝛ en a till xvííí arka ꝼirir uttan klæðe ſín han ſkall æigha ſtalhuꝼu oc panƶara eða bꝛyníu oc oll ꝼolk vopn n eꝼ nokoꝛ míſſir þeſſara vapna gialde yri sylfrs kononge ꝼirir huert er míſſír n dꝛengmaðꝛ huer oc þæir ſem mina ꝼe æíghu en nu er ſaght þæirra huær ſkall æigha ſkíold oc ſpíot ſuærð eða ꝍgſí n bꝛæið gſar ero gildar oc halꝼþynnur eꝼ ramlegha ero ſkæꝼtar oc ſpíot þau ſem trauſtlegha er ſkæꝼt oc í gæir naglar j eða æínn ſa er i gægnum ſtendꝛ oc noðet at baðom vegom Gildꝛ ſkall oc tre ſkioldꝛ huer þema monno;m en ſpengr íí líggía íꝼír þuæran aꝼ iarne oc íí mundꝛiðar við innan trauſtlegha nægldír n eꝼ verkmaðꝛ gengr j ꝼyrſtunni a víſt  tækr ꝼulla læíghu þa kaupi han ser ꝼyrſta ſumar ꝍgſi nnat ſkíold hit þꝛiðía ſpíott En eꝼ hann míſſír æins huers vapns þæirra þꝛíggia þa líggr við yri ſylꝼrs við k ꝼirir huert er miſſír oc vere halꝼ rettes maðꝛ tíll þæſſ er han a ſer vopn vm v er þæt þíng æítt er hæítír vapna þíng þætt ſkall æígha ꝼírir endelangan noꝛegh þæt ſkall æighi ſtrrom ſaman æigha en ſkipræiðu þíng yrkía at kyndíls meſſo oc haꝼe at oll kyndiᷝs at míðꝼaſtu þær ſkall boð upp ſkera ꝼirir þuí þíngi þætt ſkall bonde huær ſkía er byƶ ꝼirir oc bonda naꝼn ber oc haꝼa ꝼolk vopn ſín en eꝼ maðꝛ ſítr hæíma vm þætt þíng þa ſæckiƶ hann í aurum ylfrs oc yrí ꝼirir vapn huert er han ſkildí þær haꝼt haꝼa v er maðꝛ ſiukr eða ſaar þa ſkall læíghu maðꝛ bera vopnn hans till þíngs ællíghr bte bonde ꝼirir þæt vapna ꝼall yrí ylfrs ꝼirir huert er miſſír n eꝼ æínuírki er ſíukr eða ſar þa ſkall hann kalla tíll ſin granna ſína oc ſyna þæim vopn ſin a þíngdæghí þa er han ſygn ſaka eꝼ oll ero till ſæckr yri sylfrs ꝼirir huert er míſſir v ſælr maðꝛ vopn ſin ſua at han a æíghí ꝼolkvopn ſem nu er mælt þa er hann ſæckr yri s ꝼirir huert er míſſír huern tima en þætt er v ſkall ſyſlu maðꝛ þuí lyſa huerſu menn ſkulu at laghum a ganga n þa er at laghum a genget en íí ganga a þykt oc æíghí ꝼlæiri oc gange tomlegha ſua at ſyſlu maðꝛ meghe ſkoða vopn þæirra n handgengnir menn aller oc væiƶlu menn ero ſkyldugír till at ſkoða vopn͛ með ſyſlu manne n eꝼ þykkuare er genget en ſæghír oc ꝼær ſyſlu maðꝛ ꝼirir þui æighi prouat vopn þ manna gialde huer er þætt gerer oꝛk ylfrs ꝼirir vlyðní ſína n huer er ſæckr yre ylfrs er æíghi hæꝼír vopnn sem logh vatta N eꝼ nokoꝛ leer vopnn tíll vapna þíngs  verðꝛ þætt vithnís ꝼaſt æighi konongr vopnen En hin er leet var gialde vapna viti ſem adꝛ eꝼ v huerꝼír ſtyri maðꝛ ſkípi a læíð með kononge oc lypr maðr aꝼ ſkípí meðan konongr liggr till lanðuærnar han er ſæckr víí ærtoghom oc xíí moꝛkum sylfrs En eꝼ ſtyrí maðꝛ lypr þa er han með allu utlæghr oc landraða maðꝛ við konong v ma æighi lengr hæꝼta læíðangr vtí en menn haꝼe halꝼſ manoðꝛ matt míols oc ſmꝛſ oc lyſi þuí a annur ſkípp oc ſyní þæím matt sín at þæir haꝼa æighi matt mæíra Nv ꝼara þæír hæímlæiðís oc værða matþꝛota þa megho þæir hoggua í naut ꝼirir bonða læggí vp í aura ꝼírir ku oc ſua ꝼirir vgſa þꝛítíðung en halꝼan íí yri ꝼirir aldung late líggía aꝼtr haꝼuð oc ꝼtr oc huð þa ero þæir vſækkír n eꝼ aðꝛer hoggua ꝼirir bonda þæím er aðꝛer híoggo ꝼirir aðꝛ oc kmr æighi ꝼram haꝼuð eða ꝼtr eða hud þa ero þæir þæir vſækkir eꝼ þæir læggía ꝼram ꝼe ſua mikit ſem aðꝛ er ſkilt oc læggí aꝼtr haꝼuð oc ꝼtr oc huð v hoggua þæir æigí ſem nu er mælt þa er ſtyrímaðꝛ ſæckr víí ærtoghom oc xíí orkum ꜱylfrs en at hans raðe var hogguít n haſete huer ork ylfrs við konong oc bte þo bondanom ꝼullum botom ꝼirir bu ſítt þæt er þæir híoggo n aꝼ ſæktenne take bonðen ſlikan reet ſem hann er maðꝛ tíll en konongr þætt ſem auk er  er þæím kent at þæír hioggo annan vægh en mælt er oc eꝼ þæír dylía þa ſkall ſtyri maðꝛ ſynía lyritar æiði ꝼirir ſua margha menn ſem han víll n eꝼ hann vill æíghí ſynía þa ſyní huer ꝼirir ſík lyritar æiði v gengr maðꝛ aꝼ ſkípí ꝼyr en ſkipp kmr tíll lunƶ oc loꝼar honom ængi maðr þa er hann ſæckr ork ylfrs við konong vm v koma ſkípp hæim till lunƶ þa ſkall ſtyri maðr boð upp ſkera sua viða ſem han ætlar at þurꝼí oc ſkípp gange vpp væruetna þær ſem ſtyrimaðr ſker boð upp þa æíghu þætt boð aller at bera en engi at ꝼælla huart ſem þæir ero j þessaꝛi ſkípræiðu eða annare n huer ſa er þætt boð ꝼællír er ſæckr yri ꜱylfrs við konong  ſua huer ſa er æighi kmr til ſkipdꝛattar oc boð kmr till huſ nema nauðſyn banne n þeſſar ſæktír huart ſem er vpp at ſætia ſkípp eða vtt þa ſke ſyſlu maðꝛ oc haꝼe aꝼ í luti en ſtyrimaðr þꝛiðíung n eꝼ ſyſlumaðr vill æíghí ſkía oc er honom till ſaght aðꝛ þa ſke ſtyrímaðꝛ oc haꝼe halꝼt en ſyſlu maðꝛ halꝼt v eꝼ ſkipp gengr æíghí vpp eða vt oc ꝼirir nems ꝼoꝛðongr ſkípræídu eða holꝼ eða mæira ſuare ſæctum ſem mælt er oc ſe ſkípp í þæirra abyrgð eꝼ læſtíƶ v koma men v nottom ꝼyr eða v nottom ſiðar þa ſkulu huarger aðꝛum viſt ræiða en eꝼ mæíri mun værðꝛ a þa ſkulu þæír aðꝛum víſt ræða er ræíða æíghu at lagum ſua ſem tala rennr till æir ſkulu ſæghl varðuæíta er ſkilríkaſtir ero oc neſter bua kirkiu þæiꝛ er neſt er ſkípí n aller haſetar ſkulu ꝼylghía ſægli i kírkiu oc allum ræiða oc bua ſua vm ſem likleghaƶ þíkkí at æighi ſpillíƶ v eꝼ nokoꝛ tækr þætt ſægl a bꝛot vttan lyꝼí konongs eða bonda abyghiƶ at allu þær till en hæím kmr oc ſæckr víí ærtoghom oc xíí orkum ylfrs við konong oc bndꝛ n eꝼ kirkía bꝛennr oc ſæghl inni abyrgíƶ bndꝛ ſialꝼir ſæghl ſitt nema menn bꝛenne með vilía ſinum v ſkulu þæir þær vppſot haꝼa ſem þæiꝛ haꝼðu at ꝼoꝛno ꝼare n eꝼ a brytr vpſott eða ſær þa ſkall konongs íoꝛð ſkyld till vera eꝼ hon er ínnan ꝼylkís n eꝼ hon er æíghí till þa ſkall kaupa tuꝼt þær ſem þæir vilía hælƶt ſua ſem ſkynſamer menn meta aꝼ bonda ꝼe vm Sva er mælt at eꝼ ꝼællr at bndꝛ ſkulu gera ræiðſkiota kononge ſua margha ſem þarꝼ n konongs vmboðs maðꝛ ſkere ræiðſkíota boð vpp ſua viða ſem hann ætlar at þarꝼ at konong ſkoꝛte æíghí ræíðſkíota n bndꝛ aller er ræiðſkíota boð kmr till garðƶ ſkulu ræiðſkíota gera yk huærn er ſaðull eða ſele hæꝼír a komeð n eꝼ konong ſkoꝛter ræiðſkíota þa gialde huær bonde er boð kom till hus oc æígí gerðe ræíðſkíota yrí sylfrs ꝼirir yk huern er æighi kom till ræiðſkiota ſkiptiſ vm v ero rans menn vbota menn huar ſem þæiꝛ verða kender oc huær ſa er þæím væítir lið till þæſſ ſua ſem ſæghír í vbota malom j manhælghi v hæria þæir oc a ſa æíghi liðs koſt till æꝼtir ꝼarar er ꝼirir hærnaðe værðꝛ þa ſkall ſa oꝛ vpp ſkera er ꝼirir hærnade varð eꝼ han vill oc ſkall þínnugh huer ꝼara ſem oꝛ ſtæꝼnír æꝼtir hær v ꝼara þæír æꝼtir þæím þa ſkulu þæir aller ꝼara er ꝼirir ſitía en eꝼ þæir vilia æighí ꝼara þa er ꝼe þæirra vpnæmt nema nauðſyníar banne v koma þæir þær sem hínn er ꝼírír sem oꝛ ſkar vpp  hæꝼir han reet ſkoꝛet þa er væll n eꝼ han hæꝼir æighi reet ſkoret oc er þær æighi hær till hus komenn þa er þæim ꝼe hans vpnæmt oc ſkipti ſín a millum v eꝼ han hæꝼír rett ſkoꝛet oꝛ þa ſkulu þæir ꝼylgí a hinn ſua lánght ſem han vill Nv ſkulu hítta þæir a her oc þurꝼu at ríoða odd eða æggíar til ꝼear þæſſ þa haꝼe ſa ꝼe er ꝼyr atte alt þæt ſem hann kenner með vattom n þæir ſkíptí ſín a míllum því ſem hærmen atto nema kennander kome tíll með vattom eꝼ v ꝼara þæír er heriað haꝼa með lande ꝼram oc kaupir maðꝛ aꝼ þæím æín huern gripp þa ſkall ſa ꝼe haꝼa er ꝼyr atte oc koma till með íj manna vithní n ſa er við víkínga kyptí gíalde ork ylfrs eꝼ han víſſi n eꝼ hín ꝼær æighi víthní a hendꝛ þæím er ꝼe rangꝼenget kyptí þa ſkall ſtæꝼna honom þíng þa æíghu þíngmen honom ꝼe at dma ællighr lyrítar æið ꝼirir vm v eꝼ konongr landꝛaða kener manne oc landꝛað þa ſkall geꝛrð hann ſynia með þyltar æiði n eꝼ æíðꝛ ꝼællr þa ꝼællr till vtlæghðar v gerer maðr langſkípp j heraðe oc lyſír æighi ꝼoꝛ ſínní þa ſkall barrum eða vm boðs maðꝛ konongs ꝼara till oc ſpyría han huert hann vill ꝼara n eꝼ han víll ækki till ſæghía þa ſkulu þæir eſta han víí ærtoga oc xíí marka taks n eꝼ han vil æighi tak ꝼa þa ſkulu þæir hoggua oꝛ tuæim veghom kialar víí alna langt boꝛð n eꝼ þæir gera æighi ſua þa ſkulu bndꝛ ſua gera oc taka ꝼra ſæghl eꝼ till er oc lemía ſua ꝼoꝛ þæirra n eꝼ þæir gera æigí ſua þa ſkulu þæir gialde ork ylfrs ꝼirir þoꝼto huería n ꝼirir ſtyri homlu huería íí orkum þa hæita loken þoꝼto gíold her hæꝼr mann hælghí T ꝼyrſt i manhælghi varre at var lande huær j noꝛegſ konongs rikí ſkall ꝼriðhæilagr vera við annan innan lanƶ oc vttan n eꝼ maðꝛ vegr mann þa hæꝼír han ꝼirir goꝛt allu þui ſem han atte ilande oc lauſum yri vttan oðals ioꝛðum ſínum æínum huart ſem kalmaðꝛ dꝛepr kono eða kona karlman nema han haꝼe veghet ſkemðar vigh eða niðíngs værk her n þo at alt þætt ſem vegande atte bæðe j lande oc lauſum yrí ꝼelle vndír konong vttan oðlaſ oða iarðer þa gerðe þo hín virðuleghe herra hakon konongr hinn koꝛonaðe þa miſkun oc ſkipan a æꝼtir hínna bæƶſtu manna bna ſtað j landeno at huart ſem æꝼtír ero æignír eða lauſa ꝼe þa ſkall konongr taka æíghí mæíra en víí ærtoghr oc xíí mærkr ylfrs við aꝼ ꝼe eða æigínum veghanda nema hann haꝼe veghet ſkemdar vígh eða goꝛt níðíngs værk n eꝼ æígn er í þægngíldí græídd þa ſkulu arꝼar víghanda æigha lauſna eꝼ þæir vilía lyſt haꝼa ínnan x vættra eꝼ þæirra oðall var Aldꝛighi ſkall ærꝼíngí ſælia þær iarðer er han tækr æꝼtir hín vtlægha meðan hín vtlæghe líꝼír en gíalda ſkal allar logleghar ſkuldír aꝼ æignum eꝼ æighi er lauſa ꝼe till v kan ſa æínhuer atburðꝛ till at geraƶ at konongr geꝼe manƶbana lanƶ víſt með bna ſtað hꝼðíngía eða annara goðꝛa manna eða kmms han a ꝼund konongs oc ꝼær grið aꝼ honom þa ſkall han ſik ſua í ꝼrið kaupa við konong sem hans er miſkun till oc bte þætt ſem aꝼtr ſtoð með ſlikum ſala ſtæꝼnum ſem goðer men ſea at han meghe oꝛka nema allar btr ſe aðꝛ goldnar Siðan ſkall þæirra mal ꝼaꝛa till ſættar er æꝼtír líꝼa æꝼtir konongs dome n þæir menn ſem ꝼe hans varðuæittu meðan han var j vtlægð gialde honom ſlíkt aꝼtr ſem þæir toko j æignum eða lauſa ꝼe vttan landſkyldír vm Ngi ma oðalls ioꝛðu ſinní ꝼirir gera nema han haꝼe veghet ſkemdar vigh eða goꝛt niðíngs verk n þæt er hítt meſta níðings værk eꝼ maðꝛ ræðꝛ lond e þægna vndan kononge ſinum n eꝼ konongr kenner manne land raað þa ſkall han næꝼna man oꝛ hírð ſinni iaꝼnboꝛen þæim er þui male a at ſuara n eꝼ arboꝛen maðꝛ a þuí male at ſuara þa ſkall næꝼna bonda ſun oꝛ hírð eꝼ till er oc haꝼe ritt oc inſigli konongs oc ſoke þæt at laghum n ſa er arboꝛen en komen er till alƶ rettar ætt æt er oc niðingſ vigh eꝼ maðꝛ veghr trygðda man ſín æt er níðings vígh eꝼ maðꝛ veghr mann í griðum uæruetna þær ſem maðꝛ a a ſer auerka at hæímta eða a þæím vmagha eða æighi ꝼultiða manne er maðꝛ a vmboð a at laghum eða ſtenðꝛ till arꝼs oc alra þæirra er han a ſialꝼr reet a eða hæꝼir loghlekt vmboð tækit þa ſkall ſa ſialꝼr grið ſælia oc tryghðír með vattom ro aller ꝼrendꝛ hans vndir þæim griðum oc trygðum ſua ſem huer væítí ſíalꝼr ætt er oc niðíngs vígh eꝼ maðꝛ dꝛepr loghmann þæn en till þæſſ er tækín at ſæghía monno;m logh þuí at hann hggr niðꝛ rettyndi ꝼírir monno;m þui at han er allum ſkyldugr bæðe ríkum oc ꝼatkom þær ſem hann er íꝼír ſkípaðꝛ æt er niðíngs vigh eꝼ maðꝛ brenner man ínní ætt er  oc nidings vigh eꝼ maðr myðír man æt er oc níðíngſ vígh eꝼ maðꝛ hæꝼnír þíoꝼa æt er oc niðíngs víg eꝼ maðꝛ hæꝼnír a aðꝛum en þæim en gerer eða ræðꝛ æt er oc níðíngs vígh eꝼ maðr hggr hond eða ꝼott aꝼ manne eða ſtingr vtt aughu mannƶ eða ſker tungu oꝛ hoꝼði manƶ eða mæiðír man at vilía ſinum Sua ero þæir oc vbota menn en halda þæím ꝼirir þeſſo ſem hínír er gera nema konongr late ræꝼſa till landræínſanar n eꝼ þætt væitír i vapna ſkíptum þa ꝼare þætt æꝼtír þuí ſem konongr ſkípar æꝼtir goðꝛa manna raðe n eꝼ maðꝛ dꝛepr ꝼaður ſín eða moðoꝛ dotor eða bꝛoðoꝛ eða ſyſtur þa er han vbota maðꝛ nema oðƶ manƶ vigh ueghe sua oc eꝼ maðꝛ dꝛepr kono ſína eða kona bonda ſín ſua at þæt mall hæꝼír hoꝛað eða hygƶ at hoꝛa æt er vbota mall eꝼ maðꝛ tynír ſer ſíalꝼum ætt er vbota mall eꝼ maðr veghr mann innan ſtoks eða í garðe vti eða ínnangarðƶ þæſſ er maðꝛ huerꝼír vm akr ſin eða eng at hæímílí ſialꝼs ſíns nema hann væri hendꝛ ſínar sua oc þæir menn er at ſlikum vknytnum verða kender at þær laupa bꝛott með æíghín konom annara manna þa ero þæir vbota men bæðe ꝼírir kononge oc karle dꝛæper oc dyðír huar sem þæír verða ſtadder her EN þæír en lata líꝼ ſit ꝼirir þyꝼſku eða vtilegho huart ſem þæír rena a ſkípum eða a lande oc ſua ꝼirir moꝛð oc ꝼoꝛðæðoſkapp oc ſpaꝼar allar oc utiſetoꝛ at væckía troll vpp oc ꝼremía með þuí hæíðní oc þæír menn er geraƶ ꝼlughu menn till at dꝛepa þa menn er þæir æigu engar ſaker við oc taka ꝼe till nema konongs vmboðs maðꝛ late ræꝼſa till landrænſanar oc ꝼriðar ſua oc þæir men ſem konoꝛ taka með rane oc hærꝼange mote guðs rette  manna huart ſem þæir taka ꝼrendkonoꝛ manna eðan annara manna konoꝛ huerſu ſem ſidan værðꝛ vilí þæirra enn ſamviſta þæirra værðꝛ oc ſua þæiꝛ er hæꝼna þeſſar͛ vbota manna eða hæímta gíold ꝼirir ſua at vitní væít þætt þa haꝼa þæiꝛ ꝼirir goꝛt ꝼe oc ꝼriði j lande oc j lauſum yri oc ero þæir ꝼrið hælgír er ꝼe ſít vería oc ꝼrendkonoꝛ en hínír aller vgíldir huart ſem þæir ꝼa ſoꝛ eða bana bæðe ꝼirir kononge oc karle æt er vbota mall eꝼ maðꝛ ꝼalſaꝛ ſtæðía bꝛeꝼ eða ínſíghli konongs vars ætt er vbota mall eꝼ maðꝛ dꝛepr þæn mann er bꝛeꝼ oc jnſighli konongs hæꝼír ꝼirir ser till ꝼriðar eða ranƶſaks eꝼ hín viſſi þætt er hʼan tok aꝼ æt er oc níðíngſ eꝼ maðꝛ dꝛepꝛ man j þuí herbírgí er konongr er j eða í naviſtu hans eða j konongs garðe eða a konongs ſkípi þo at konongr ſe æíghi j garðe eða a ſkipí n eꝼ ínnan bear verðꝛ þær þær ſem konongr er i b eða j haꝼnum i hía honom ꝼare æꝼtir konongs miſkun æꝼtir atvíkum æt er vbota mall at taka kono nauðga eꝼ þær ero í loghlegh vithní till at þæt ſe ſatt Nu ero æíghi vítní till en hon ſæghiƶ nauðígh tækín oc ſæghír hon þætt ſamdghres þa dme xí hínír ſkynſamaſto menn æꝼtír þui ſem þæím þíkkía likíndí till bera oc huart þæirra líkt þíkkí till ſannynda n þo at kona gete vart ſik ꝼirir goðkuenſko ſinnar ſaker ſua at han kome æíghi vílía ſinum ꝼram þa hꝼr með engu mote at hann haꝼe æígí ræꝼſíng ꝼírir æꝼtir dome eꝼ ſan prouat er at hann haꝼðe ꝼullan vílía till þæſſ oc halde þo liꝼínu vm ꝼ maðꝛ ſtendꝛ mann með loghleghom vitnum a kono ſinní gialde ꝼul manƶ gíold bondanom ſlik ſem ſa er maðꝛ till er kono la eꝼ han være ſaklauſ dꝛepen n holꝼ manƶ giolð eꝼ han ſtendꝛ han a moðꝛ ſínní dottoꝛ eða ſuſtur eꝼ þær æíghu æighí bonda ser Skulu þeſſe gíold iaꝼnan dma xí men loghlegha till næꝼdír aꝼ rettaranom her væruetna þær ſem maðꝛ veghr ſkemdar vígh eða gerer niðingſ verk þa ꝼare hann vtlæghr oc vhæilagr ꝼirir goꝛt ꝼe oc ꝼriði i lande oc lauſum yrí iam væll oðals ioꝛðum ſinum oc kome aldꝛi i land aꝼtr nema han bere hærſaghu ſanna þa ſem landƶ menn vitu æighí aðꝛ þa nae han lanƶ viſt með ſliku ꝼrið kaupi oc míſkun ſem konongr gerer á n engi maðꝛ ma mæíru ꝼe ꝼirir gera at æinu ſínní en þa er hann æighande voꝛðen n eꝼ manne tmeƶ arꝼr meðan han er j vtlæghð oc haꝼa ꝼrendꝛ hans þæn arꝼ tækít þa ſkulu þæir honom þæt ꝼe aꝼtr græíða með ſama hætte oc ſkiloꝛðe ſem þæiꝛ toko oc vndír han bar meðan han var j utlæghd her ꝼ maðꝛ huſar eða hæimar vtlæghan mann ettr með honom eða dꝛeckr bonde eða æinhuer annar maðꝛ þa er han ſæckr ork sylfrs víð konong ꝼirir æína nott n tuæím ꝼirir í n eꝼ han er þꝛíar nettr með honom oc er han goꝛ utlægr innan ꝼylkíſ þæſſ þa er han ſæckr víí ærtoghom oc xíí orkum ꜱylfrs við konong nema þæim ſe vuíſa varghr er hyſír n ſyſlu maðꝛ er ſkyldꝛ at lyſa vtlæghð han̅s a þíngí ſamdghres er han væit at han hæꝼír utlægðar verk goꝛt eꝼ ꝼ maðꝛ ſælr bꝛott ꝼríalſan man aꝼ lande bꝛott ſa er ſæckr viij ærtoghom oc xíí morkum sylfrs víð konong oc kome ma̅nenom i land aꝼtr oc bte honom æꝼtir xí manna dome loghlega till næꝼmdum rette ſlikum ſem han er maðꝛ till n eꝼ han ma honom æígí aꝼtr koma þa gíalde han þæn man ꝼullum botomm gioldum ſlikum ſem han er maðꝛ till n eꝼ han ſyníar halde ꝼirir ſettar æiði her ꝼ maðꝛ værðꝛ hogguín a þíngí eða a mote þa ſkulu aller æꝼtir renna till ꝼíalƶ e ſkoghs ſkips eða ꝼíaru n ſa er æighi vill æꝼtír renna er ſæckr halꝼre ork ylfrs við konong oc ſua ſa er æꝼtír rennr  vill æíghi taka han oc ma han oc er víthni till þæſſ n eꝼ æíghí er víthní tíll ſyní með æinſæíðí ꝼærmennengar at ꝼrendſeme oc at mæghðom oc at ſíꝼſkapum ſkulu æigi æꝼtír renna nema þæir vilí n huær er bíoꝛgh væitír þa er vtlæghr nema honom ſe vuiſa varghr  ſuerí æínſæíðí ꝼírir n eꝼ maðꝛ værðꝛ ſærðꝛ a þingi oc renna aller æꝼtír þæím manne er vígh vakte oc værðꝛ han ꝼaren oc vill hann at laghum væríaƶ þa læggí hann niðꝛ vopn sín þa er han ꝼrið hæilagr meðan hín ſare líꝼír Binda ſkall þæn mann oc ꝼra ſyſlu manne eða hans vmboðs manne at varðuæta n eꝼ ſyſlu maðꝛ þarꝼ liðs við at gæta hans þa ſkall næꝼna bndꝛ till með honom ſua marga ſem þarꝼ n eꝼ han lypr ꝼra ſyſlu manne oc værðꝛ hin ſare dauðꝛ þa er ſyſlu maðꝛ ſialꝼr j væði till konongs oꝛſkurðar oc ſkípí hann æꝼtir mala voxtum æꝼtir bæƶſtra manna raðe v eꝼ ſylu maðꝛ eða hans vmboðs maðꝛ ſynía viðꝛ taku þa ſkulu þæir haꝼa víthni till oc ſæti hann bundín a ꝼlæt hans þa varðar honom oc hít ſama nema oꝼríkí take aꝼ honom n huæruetna þær ſem ſyſlu maðr tækr vtlægðar ꝼe þa ſkall hann ꝼa man till at ræꝼſa þæím manne æꝼtir þíng manna dome n bndꝛ ero huexuetna ſkyldughír at ꝼylghia till ræꝼſíngar ſæckr halꝼre ork sylfrs við konong huer er æighi ꝼylghír her v værðꝛ maðꝛ ſua oðꝛ at han bꝛytƶ oꝛ bandom oc værðꝛ han manƶbane þa ſkall bta aꝼ ꝼe hans ꝼullum botom eꝼ tíll er n eꝼ ꝼe er æíghí till oc værðꝛ hann hæíll þa ꝼare han oꝛlendes þær till er han hæꝼír btt ꝼulum botom ꝼirir ſik n eꝼ men ſea ꝼulla ðe a honom þa bíndi ſa er vill at vſækkíu oc haꝼe till þíngs oc lyſi þær oc bioðe ꝼremdom oc ſæghí aꝼ ſína abyrgð oc take aꝼ ꝼe hans koſnað ſin vaukín eꝼ till er n allum monno;m aðꝛum æígu menn voꝛð at væíta at vſækkiu n oðꝛ maðꝛ er vmaghe arꝼa sins oc þo æíghi ꝼyr en arve væit at han er oðꝛ oc han ma bandom a han koma eꝼ han vill n eꝼ ſakar abere kenner þætt arꝼa híns oða at han víll æighí varðuæíta honom halde ꝼirir æínſ æiðí n eꝼ oðꝛ maðꝛ ſærer mann þa a aꝛꝼe vppi at lata uera ſarbtr oc læknes ꝼe aꝼ ꝼe híns oða en konongr a ækki a þuí v er þætt þui at æíns oðƶ manƶ værk at han bꝛíoteƶ oꝛ bandom eða ſkynſamer menn víta eða meta ſanna ðe a honom huer Sa ſkall vera bane at manne er nauiſtar men bera víthní vm oc æíghi æíðum vndan ꝼraƶ nema þui at æíns at han haꝼe ſua ꝼíarre ſtaddꝛ veret a þuí dghre er vígh var veghet at hann matte æíghi ſamdghres tuívæghís till oc være hann at kírkíu ſtaddꝛ j heraðe eða a þíngi eða at ſamkund eða a ſkípí þa bere þæir xí þæghnar hann vndan er þa voꝛo j hía honom ꝼrialsir menn oc ꝼultiða n eꝼ han var j engum þeſſom ſtað ſtaddꝛ  þo ſua ꝼiarre ſem nu var mælt þa kome ꝼirir ſik tylꝼtar æiðum n eꝼ nauiſtar menn megho æígí till þíngs ꝼara ꝼirir æínnar huerrar nauðſyníar ſaker at bera víthní þa ſkulu íj menn boka ſaghu þæirra a þíngí n eꝼ maðr er ſærðꝛ oc ma hann mæla þa er men hitta han þa ſkall ſa vera bane er han ſæghir a hendꝛ eꝼ han mæler aꝼ vítí oc ma hann kenna han oc ſagha hans kmr bokað a ꝼyrſta þíng nema hín ſkíri ſik með tylꝼtar æiðí vm N eꝼ maðꝛ værðꝛ dꝛepen till dauðƶ þa a ſa at vera bane er víghi lyſír a hendꝛ ſer n lyſt ſkall víghi ſamdghres ínnan ꝼylkkiſ  næꝼna ſik a naꝼn oc natſtað ſín oc herað þætt ſem han er or oc lyſi ꝼirir ꝼríalſum monno;m oc ꝼultiða þa ſkall a oꝛvar þíngí koma ꝼram natſtaðꝛ hans oc ſkall bonde ſuæría at han var at hans vm nottena kallaðe ſik ſua a næꝼn víghlyſíng ſkall oc ꝼram koma a þíngí n eꝼ maðꝛ víl æighi bera vighlyſingar vítni eða ſuæría natſtað þa ꝼare till ærꝼíngi híns vegna oc gere þæím ꝼímtar ſtæꝼnu till þíngs at bera ſua ſem ꝼramaſt væit han æꝼtir ſinní ſamvitſku oc engu lynír han þær aꝼ n eꝼ þæir vilía æígi bera gíalde ork ylfrs huar þæirra oc haꝼe halꝼt konongr en halꝼt ſakar abere  ſua ſkall vm oll þau vithní er i manhælgi ero vpplykt þeſſa ꝼear ſkal græiðaƶ a ꝼímtar þíngí eða atꝼoꝛ at taka aꝼ honom halꝼu mæíra ighi ſkal veghande ꝼara sua vm íí bea at æíghí ſe vighí lyſt ꝼra þæim er vigh var veget a nema þær ſe ꝼírir ꝼærmennenga at ꝼrendſeme eða at mægðom eða nanaꝛe hínum veghna eða aðꝛer ꝼíandomm veghanda þæír er er honom liggí líꝼſ haſke við En eꝼ han lyſir æíghí ſua víghi þa er han moꝛðenge rettr ꝼirir goꝛt ꝼe oc ꝼriði n eꝼ bæðe kmr ꝼram ſagha hins ſara oc vighlyſíng a ꝼyrſta þíngí sua boꝛen ſem ꝼyr var ſaght þa ſkall ſagha hínſ ſara ſtanda en æígí vighlyſing  ber þo moꝛð aꝼ vighanda at han ſe vtlæghr n eꝼ æíghí kmr ſagha híns ſara ꝼram a ꝼyrſta þíngí oc kmr ꝼram ſionar víthni oc vighlyſíngar víthní þa ſkall ſíonar víthni ſtanda eꝼ þætt er at laghum boꝛet aꝼ í manna hende ꝼrialſra oc ꝼultíða en æíghí vighlyſíng n ærꝼingi híns dauða ſkall ꝼara j herað þæt en hín ſagðe ſik Oꝛ vera oc eꝼ han híttír þænn mann en ſua hæítír oc likaſtrr þikki till vera oc eꝼ ſa gengr æighi við þa ſkall honom till þíngſ ſtæꝼna oc a þui þingí skulu ꝼalſer menn han vndan bera oc æíghi næꝼndar vítní  ꝼre þær ꝼram a þingínu En eꝼ han vill æighí vndan ꝼꝛaƶ þa er han ſannr at male n eꝼ han hæꝼír vndan ꝼoꝛðƶ þa ꝼare ærꝼingi híns dauða oc ſke ſua margha men till tylꝼtar sra með hínu ꝼyrra ſkíloꝛðe n eꝼ maðꝛ er loſten eða ſærðꝛ ſua at han ma æíghi mæla skere oꝛuar vpp þeghar hann ma mæla en þætt ſkall oꝛuar þíng iamꝼult sem oꝛuar være ſamdghres vpp ſkoꝛnar n eꝼ hann værðꝛ dauðꝛ þa ſkere ærꝼingi oꝛvar vpp  late þíng ſtæꝼna en ſyſlu maðr eꝼ ærꝼíngi er æighi ner En eꝼ maðꝛ ræðꝛ manne bana rað eða ſara oc alt þætt er maðꝛ lytr ſkom eða vanvírðíng aꝼ hans raðom bte æꝼtir laga dome þæim er þætt maall a at laghum at ſkía  ſua konong domenom nema hann ꝼreƶ vndan at laghum n hín er gerðe halde þo vppí allum ꝼullum botom æꝼtir lagha dome n eꝼ ſa maðꝛ værðꝛ veghen er æígí er i ꝼaður ætt komen at lagum þo at honom ſe nokoꝛ ꝼaðer kenðꝛ þa æíghu moðoꝛ ꝼrendꝛ btr oc ſua arꝼ æꝼtír han n eꝼ han er barðꝛ eða ſærðꝛ eða ſkemdꝛ þa take hann reet æꝼtír moðoꝛ ꝼæðꝛ ſínum vm ESSar rettar btr gaꝼ magnus konongr ſun hakonar konongs ſunar ſunar suerrís konongs vm allan noꝛegh með raðe oc ſamþykt hínna bæƶtu manna i landeno oc bnaſtað alþyðu at vm þa menn er monno;m verða at skaða ꝼare ſem aðꝛ vatta logh n aꝼ ꝼe veghanda dme vií menn ſkynſamer loghlegha till næꝼmdír ſlik giolð æꝼtír lagha ſkiloꝛðe ſem þæiꝛ ſea rethleghaƶt ꝼírir guði at mala væghſtir ero a ærꝼíngía hinſ dauða æínum n allar aðrar ꝼrendbtr oc ſaktall ꝼalla niðꝛ ſua vandlegha at huaſkeſ ꝼrendꝛ take aðꝛer ne gialde ꝼramar en nu er ſkilt v vinƶ æíghí ꝼe veghanda bæðe till þægngíldís oc till bota þa ſkall ſua skærða ꝼirir baðom sem tala rennr till n eꝼ nokoꝛ gengr a þetta þa hæꝼír ſa ꝼirir goꝛt ꝼe oc ꝼriði ilande oc lauſum yrí oc verði aldꝛi bota maðr ſiðan oc ſua aller þæir er raðleggia till þæſſ at þeſſe ſkipan ſe roꝼenn eða a hena genget eſſar rettar bætr ꝼlæiri leet oc magnus konongr ꝼylghía þuí at þo at niðings vigh ſe veghet eða ſkemddar værk þa ſkall ꝼyrſt btr aꝼ luka ꝼe veghanda en konongr haꝼe þætt ſem auk en n eꝼ mínna lypr aꝼ en þænggildi þa ſkærðí ꝼirir baðom ſem tala rennr till Sva iattaðe oc agnus konongr at huergi ſkall konongr taka ꝼyr ꝼe mannƶ bana oc engan anna vtlæghan yrí nema aðꝛ ſe loknar aꝼ allar loghleghar skuldír þær sem aðꝛ voꝛo goꝛvar en ꝼe veghanda ꝼelle j þa ſok her ða værk ero með ſkynſemd græínanðe með hueríum hætte þau kunnu till at ꝼalla þuí at i allum ſtaðum þær ſem menn skulu ser till þarꝼynda vinnna oc með monno;m till haghlegra luta lið væíta þa ero þeſſe vaða værk mæír virðande en hin en ængi nauðſyn dꝛæghr till nema galyſí oc míkít ſkamſyní v þo at tuæír menn ꝼaꝛe i ſkogh ſaman oc skytƶ annans gs a annan at vuílía þæſſ er a ſkapte helt oc dyr hann aꝼ þa ſkall bta ꝼíoꝛðong bota ærꝼíngia híns dauða oc ſynie vilía sins með settar æiði at han vildí þætt værk æíghí goꝛt haꝼa oc ſua ſkall hueruetnar þeſſe vada værk bta er þæir haꝼaƶ þæt þætt at er monno;m hoꝛꝼer till nytſemdar huart sem men ꝼa aꝼ mæín soꝛ eða bana at vuília þæſſ er gerðe n ſua ſem er at kaſta íꝼír hus eða ſkípp eða hæðer eða aðꝛa þaꝛꝼ lyſu at gera oc eꝼ men ꝼa þær aꝼ mæín eða ſoꝛ eða bana þa ſkall bta halꝼum gialdum oc ſyní þo uílía ſíns með ſettar æíðí oc er þetta ſæckta lauſt við konong oc æcki a konongr a vaða verkum ætt ma æigi vaða værk kalla er maðꝛ lyſtr till manƶ eða hgr till manƶ þo at a annan kome eꝼ han vildi þo með þuí æínum huerium ilt gera n eꝼ maðꝛ gengr til ꝼangs eða ſkíndꝛattar; at uílía ſinum abyrgíƶ ſik ſialꝼr at allu n hín ſuæri æínæiðí ꝼirir at æigí varð at vílía hans þo at han ꝼenge mæín aꝼ eꝼ hin toꝛtryggír er ꝼirir varð her ætt er ꝼleſtom monno;m kunnikt at rytningar ero ꝼirir boðn͛ at bera n ſa er ber er ſæckr íí aurum ylfrs við konong n ſa er bꝛígðꝛ kníꝼí at manne oc kmr æighi ꝼram þa ſkall han bta þæím ꝼulrette er han bꝛa at en kononge íí aura ylfrs v eꝼ maðꝛ læggr man með kniꝼí þa er han utlæghr oc bte þæim ſem han lagðe ſem xí ſkynſamer menn dma oc þæír ſea at hín ſe væll ſmdꝛ aꝼ n konongs ſoknare ſkall taka þæn man er laghðe oc ꝼre a þíng  konongs vmboðs maðꝛ take kníꝼ þæn er han lagðe með oc kyri þær a þíngínu i gægnum hond hond hans er laghðe oc ſkall han ſua kaupa ſik í ꝼrið ꝼírir ræꝼſíng þeſſa er hín líꝼír oc abyrgiƶ ſialꝼr ſar ſitt huerſu ſem honom tæks till n eꝼ hm dyr aꝼ en ſaklaus var laghðꝛ þa er ſa dꝛæpr oc dyddꝛ er lagðe n eꝼ han koms vndan ꝼaꝛe vtlæghr oc kome aldꝛí í land aꝼtr nema kononge virðíƶ nokkoꝛ nauðƶyn till haꝼa genget n ꝼe veghanda ꝼare æꝼtir ꝼyrra ſkiloꝛðe bæðe þægn oc btr eð ſama ſkiloꝛðe ſkall vera eꝼ maðꝛ ſkytr at manne þo at ækki take bte þo kononge íí aura sylfrs oc þæím ꝼulrette æꝼtir lagha dome er han ſkaut at n eꝼ han ſærer mann með ſkote þa ſkall sa er ſkaut ſlíka ræꝼſíng ꝼírir taka ſem hínn er lagðe með kníꝼi oc vndír ſama ſkíllorðe oc ſua þo at híndyi er ſkotenn var þa ſkall hín er ſkautt vndír samo ræꝼſíng oc hín er lagðe bæðe þægn at græíða  ſua btr vm ET er vuiðꝛkmelekt at menn bítíƶ vm ſem hundar eða hestar Nu ſa maðr er man bítr þa ſkal ſyſlu maðr lata taka þænn man er bæit  ꝼra a þíng  bꝛíota oꝛ ꝼramtennr oꝛ hoꝼði honom oc ſe ſiðan ſaklaus við konong ꝼirir ræꝼſing þeſſa vm þetta mall nema ſkynſamom monno;m virðíƶ nokoꝛ nauðſyn til haꝼa komeð at han meghe botom ꝼirir koma oc bte þæim ſem hann bæit æꝼtir þuí ſem xí men dma oc þæiꝛ ſea ꝼirir guðí at hín se væll ſmdꝛ aꝼ er bítín var vm Sva er mælt oc ſtaðꝼaſtlega tækít vm alt landet at eꝼ maðꝛ dꝛepꝛ mann eða væítír þær akuomoꝛ eða gerer nokoꝛ þan værk er þæír æighu at lata líꝼ eða limu ꝼirir at laghum þa ſkulu þæír ſem neſter ero e ꝼyrſt megho na taka þænn mann oc ꝼra ſyſlu manne ꝼiottraðan eða bundín n eꝼ þæir gera æigi ſua oc megho þæir þui við koma ſua at þæír ꝼa enga ſkom eða vluti aꝼ honom þa er ſa huer ſæckr halꝼrar ork ylfrs við konong nema ꝼærmennengr at ꝼrendſeme oc att mæghðom þæír ero æíghí ſkyldughír at taka han nema þæir vílí þa er ſyſlu maðꝛ ſkyldꝛ at taka þænn mann oc ꝼra hann a þíng En bndꝛ ero ſkyldir at dma han at laghum a þíngi n ſyſlu maðꝛ a at ræꝼſa æꝼtir laghum v er þeſſo ꝼirir þui ſua skípat at ængír megho þetta ſynda lauſt gera nema ſa domare er konongr hæꝼir till þæſſ skípat þuí at loghen ræꝼſa en æighi han þo at hann gere skyldu ſina æꝼtir þui sem loghen bioða honom En aðꝛer gera með hæiꝼt oc aꝼunð oc þui væitir þæt all oꝼt at þæir ꝼa ꝼyſt manſkaðan oc ſuara ſiðan ſtorom ſcriptum oc ꝼrekom ꝼíaꝛ gioldum v huer sem aðꝛu víſ gerer oc prouaƶ at han ma þuíſa víð koma þa er han utlæghr till þæſſ er konongr gerer ſkípan a æꝼtir mala vogſtum huat nauƶſyn till dꝛo þæn er gerðe v hæꝼir ſa æígí líðs koſt er at tælr þa ſkall han ſæghía syſlumanne n eꝼ ſyſlu maðꝛ kræꝼr liðs meðꝛ ſer þa er huær sæckr ork ylfrs við konong er æígi ꝼær nema ꝼermenengar at ꝼrenƶeme oc at mægðom við þæn er dꝛapp eða akuomoꝛ væíttí v ero þæiꝛ aller ꝼriðhælgír ſem at skia en hínír aller vgildír huart se þæíír ꝼa benn eða bana huerſu v aꝼ þui at loghbok vattar ſua viða at vm þa menn sem till ræꝼſingar haꝼa goꝛt þa ſkall a þíng ꝼra oc dma oc æꝼtír þæím dome ræꝼſíng a læggia þa ber þæím inuerðlegha at ranƶſaka er till doma ero næꝼmdír ork oc með mikilli hoꝼſeme at meta huart míſgoꝛt er við ſaklauſan mann eða ꝼirir lítlar ſaker oc þo nokoꝛar eða ꝼirir miklar ſaker oc þo æighi noghar eða ſua noghar at ꝼul nauðƶyn þikki till haꝼa dꝛæghít þæn er gerðe ua oc huart nokoꝛ lagha boð haꝼa míllum komeð eða ængi eða þæt ſem harðaƶt er at ſa hæꝼír bota bæíƶ er míſþyrmt var oc þo engar ꝼenget sua oc huart nokot var kært ꝼirir rettaranom er lagha oꝛſkurðꝛín er ſkípaðꝛ þæím ſem a ſaklauſum monno;m vínna n þui er domrenn till næꝼndꝛ at þa ſkall ranƶſaka oc meta ſaker oc míſgærníngar oc tempꝛa ſua domen æíꝼtír mala vogſtum ſem þíngum oc domaren ſea retleghaƶt ꝼírir guðí æꝼtír ſínni ſamvitƶku en æíghí sem marghar ſnapr hæꝼir ſuarat her till at þæir dma ækkí annat en logh þuí at ſanlegha ſkulu þæiꝛ þuí ꝼírir ſuara ſem loghen vatta þæím a hendꝛ er vanda menn lata vdmda vndan ganga eꝼ vanræꝼſt er aꝼ hende domarans oc ſua eꝼ oꝼræꝼſt er þæím er miſkunnar ero værðir aꝼ þærnan þæirra tillaghe Finnaƶ oc nogh dme till þæſſ at þæír haꝼa loteð harðar hæmdír aꝼ guði er vandmt haꝼa n þo hínír en harðare er oꝼræꝼſt haꝼa þæím er miſkunnar ero værðír aꝼ þærnan þæirra tillaghu oc þui ſkall hi domarenn hueruetna till híns bættra æꝼnís ꝼra þær ſem han væít iamuíſt huartuæggía þui at míot er mundangs hoꝼet n þuí míoꝛa ſem er þa ero þæiꝛ þuí ſælle en ſua ꝼa hꝼt þæirra ꝼioghura ſyſtra hoꝼe ſem i allum rettom dommomm æighu at vera at guði liki oc monno;m hꝼe n þæt er miſkun oc ſannyndi retuíſi oc ꝼriðſeme iſkunn a at uaraƶ at æíghi kome grímd eða hæímt i doma Sannyndi ber at gyma at æigi verði lyghí ꝼram boꝛen Retuíſi a at varaƶ at æighi værði með rangyndum hallað rettom dome ꝼríðſeme a at varðuæita þær till er rettr domr ꝼællr a at æíghi verðí með bꝛæðe akaꝼr aꝼællís domr a lagðꝛ  þuí gymí domarar þeſſa at þetta er æ þui þyrꝼtuleghre sem gíoꝛ verðꝛ at rynt j allum rettom domom N at menn vareƶ þuí mæir rangra doma þa ma varla ilt varaƶ nema viti oc þui minniƶ men a at með ꝼioꝛom hattom værða ranger domar Annat huaꝛt með ræƶlo þær ſem maðꝛ ottaƶ þænn ſem han ſkall vm dma llíghr með ꝼe gírni þær ſem maðꝛ ſníkir till nokorar mutv eða með hæíꝼt þær ſem hann hatar þænn ſem han ſkall vm dma llígr með vinnatto þær ſem maðꝛ vill líð ſínna ꝼelagha ſinum Oc er þa ílla ſkípat en þema hoꝛboꝛnum er ín víſað n hinar skilgetno ſyſtir bꝛott víſað oc vtt reknar ſem ꝼyr varo taldar þuí at illa mon ſa domr virðaƶ ꝼirir goðom mͫ en alra værſt ꝼirir guði Er oc æ þuí bætr en þetta kapitulm er oꝼtar leſet þær ſem vm ſtoꝛ moll ſkall dma vni menn oc æínkanlegha at ꝼa þæím monno;m preſt er till bana eða líma latƶ ero domder aðꝛ en þæím værði ræꝼſt oc geꝼe þær tíll goða ſtund oc tom þui at ilt værk ſkall hata en ælſka mannen aꝼ naturulegho æðli en ſalena alra hælƶt ſem ſín iamkriſtíɴ her N eꝼ menn bæriaƶ j læíðangrs ꝼerðum með kononge eða a þíngum eða a ſtæꝼnum ꝼirir loghmanne eða a ꝼímtar ſtæꝼnum j gíldum eða j bꝛullaupum j iola griðum j ſildꝼiſki Scírþoꝛſdagh oc ꝼram vmpaſcha víku at ſialꝼſætt ero grið í allum ſtaðum þeſſom oc timum n rettr þæirra yks at hælꝼníngí en ꝼirir ſkemdom eða ſarsaukum verða j þeſſom ſtaðum e þeſſom timum n konongr a her ꝼirir ſar huert lurkſhog e ſtæmſ hogg eða gſar hamars hogg eða haꝼſtyting víí ærtoghr oc xíí ærkr ylfrs n ꝼirir puſter oc huería græín er þær ꝼylghír ííí ærkr ylfrs n ꝼirir blak oc huería græín er þær ꝼylghír í ærkr sylfrs n eꝼ maðꝛ ſærer mann eða bær eða ſke̅m͛ ꝼulrettes værkum j hæímíli ſíalꝼs ſíns þa yks rettr þæirra at hælꝼningí en ꝼírir ſkemdom eða ſarſaukum værða Sva ero þæir oc halꝼu mæíra ſæckír víð konong en hæímſokn væíta oc hæíma ꝼríðin bꝛíota n með allu utlæghir eꝼ þæir dyía her ꝼ maðꝛ bíndꝛ ꝼrialſan mann at vſyníu gíalde v ærkr ylfrs kononge n hínum ꝼulrette er bundin var æꝼtír xí manna dome n bínda ma maðꝛ þíoꝼ at vſæckíu  alla þa er han kenner at vðada værk haꝼa goꝛt eꝼ han hæꝼír vithní till at hann gatt æighí aðꝛis ꝼrt han till rettarans n eꝼ æighí ero víthní till sanne með æíns æiðí n eꝼ maðꝛ lyſtr mann með hæíptughri hende þær ſem æígí ero griða ſtaðer með gſi eða lurki eða ſtæíní bte kononge ork ylfrs n eꝼ han ſlær annat ſamꝼlytt bte kononge í ærkr ylfrs n eꝼ han slær hítt þꝛiðía ſamꝼlyt bte kononge íí ærkr ylfrs n eꝼ han ſlær hitt iiij ſamꝼlyt bte kononge v ærkr ylfrs n eꝼ han ſlær hit vta ſamꝼlytt bta kononge víí ærtoghom oc xíí ærkr sylfrs En þæím er ꝼirir varð bte æꝼtír xí manna dome loghlegha till næꝼmdum aꝼ rettaranom huart ſem ſlær æít hogg eða ꝼlæiri N eꝼ maðꝛ lyſtr man i haꝼuð æítt hog eða ríndꝛ akaꝼ eða ſærer mann lemſtra ſarom eða haꝼuð ſarom bte huart ſem er hogg eða ſar í ærkr ylfrs kononge n hínum er ꝼirir varð æꝼtir xí manna dome loghlegha till næꝼmdum n þæt er lemſtra ſaar er maðꝛ er ſidan vær ꝼr en aðꝛ oc iaꝼnan ma a ſea oc æíghi hyll haar ne klæðe n eꝼ ſa vill æíghí bta er míſgerðe loghlegha till ſottr ꝼare vtlæghr Nu vill ſa æíghí taka btr en ꝼirir vanvírðíng var eða ſyſlu maðꝛ þa ꝼriðhælghar han ſik till doms huart ſem þæir taka við eða æighi v eꝼ æin maðꝛ lyſtr eða ſærer í menn j æinu atuíghí eða ꝼlæíri bte ſínum rette ꝼirir huern kononge oc ſua þæím er ꝼirir varð n eꝼ í men eða ꝼlæiri líoſta eða ſæra æín man þa er huer ſækkr ꝼirir ſík ꝼulrí ſækt við konong æꝼtir þuí ſem aðꝛ er ſkílt oc ſua þæím er ꝼirir varð Nv eꝼ annaꝛs ſoꝛ groa en annars æíghí oc ꝼær ſa aꝼ þuí bana þa er ſa vtlægr er þau ſoꝛ væíttí er æighi vildu grua n han halde vpp æínſaman manƶgíoldum ſem xí ſkynſamer menn dma loghlegha till næꝼndír oc ſua þægn æír menn er monno;m væíta eða líð hylda oc ſamþykkía með þæim þæn hugh at taka menn aꝼ Suare ſlíku ꝼírir konongdomenom oc ærꝼíngíum híns dauða ſem rettare konongdomſens oc aðꝛer ſkynſamer men dma með honom æꝼtir atvikum n lanðƶ viſt þæirra ſe vndir konongs míſkunn her v vill ſa æíghí bta er miſgærði þa ſkall ſa er miſgoꝛt er við kæra ſík ꝼirir vmboðs manne konongs þæim er han hæꝼír ſitt rettynda vald í hendꝛ ꝼenget þa ſkall rettaren baðom till ſín ſtæꝼna oc næꝼna xí menn ſkynſama at dma þæirra a míllum  ſætía a ſala ſtæꝼnur oc eꝼ ſa vill æíghí gialda er míſgærði ſlíkt sem dmt var þa ſke vtt með dmroꝼom oc atꝼærðum v vill ſa æíghi bta en míſgerðe en konongs vmboðs maðꝛ aꝼrkteƶ reet at gera oc hæꝼmƶ ſa ſiðan er miſgoꝛt er við ſínna vanuírðínga oc værðꝛ hæmden mæiri en hín gerðe till þæt ſem í míllum ber með ſkynſamra manna dome þa en þæir ſættaƶ þa ſkall halꝼt gíalda konongs vmboðs maðꝛ en halꝼt ſa er hæꝼndí ſín bæðe kononge oc þæím er ꝼirir varð þui at han aꝼrkteƶ reet at gera n eꝼ han hæꝼníƶ ſua at hæꝼnden værðꝛ æíghí mæírí en till var goꝛt þa er han ſaklaus þui at han bæiddí rettar síns aðꝛ n vmboðs maðꝛ konongſ æín ſaman gíalde þa ſlika ſækt konongr ſem viðꝛ líggr þuí at han aꝼrkteƶ reet at gera værvetna þær ſem ſa kærer ꝼirir retaranom er miſhalden er þa a rettare ꝼyrrí þæím reet at gera er vanhalden er en taka kononge ſæckt till handa oc hueruetna þær ſem domrenn vægher æꝼtír mala vogſtum þæim er míſgerer æꝼtír oc ꝼællír ret þæſſ er ꝼírir varð þa ber bætr rettara konongdomſens æꝼtír þuí at ꝼælla konongs ſakar yrí eꝼ þæir vílía reet með ꝼaꝛa þuí at ſua gerer konongr ſíalꝼr vm þægngíldín her N eꝼ maðꝛ lyſtr man puſtr eða neꝼa hogg bæriaƶ menn með neꝼom eða ſtíngr maðr gſar ſkaꝼte eða ſpioƶ ſkapte a man með hæptugri bte þæír er míſgerðo ſín a millum æꝼtír ví manna dome en kononge halꝼa mork sylfrs ꝼirir huería græín þeſſa n vm blak alt annat oc ſua eꝼ maðꝛ rykkír manne till ſín eða j ꝼra ser eða ꝼællir mann eða riꝼr klæde aꝼ manne oc alt þætt er manne værðꝛ með aꝼund miſþyrmmt með þema hætte eꝼ hín geꝼr ſok a er ꝼirir værðꝛ oc haꝼa ſkynſamer menn ſeet a þa ſkall ſa bta er míſgærði æꝼtír þui ſem ví menn dma loghlegha till næꝼmdír aꝼ rettaranom en hm er gerðe bte kononge í aura ylfrs En þo at æíghi ſe vítní till þa a hín koſt at bæiða rettar síns þeghar han vill n eꝼ ſa ſyniar er ꝼirir ſok verðꝛ ſyni með lyríttar æíði ælligr ꝼare sem aðꝛ er ſkilt N eꝼ maðꝛ lypr at manne oc er hann halden bte æꝼtir dome þæim er han líopp at kononge í aura sylfrs n eꝼ han lypr at manne oc hældꝛ ser ſialꝼr þæt hæitir argha ꝼas engan a konongr ret a þui Sakar abere ſkall vera ꝼirir huærri ſok ngi ſoknare ſkall geꝼa ſok a annars mannz smdom eða ꝼíar lutum nema hæímilískuiðar vitni ꝼylghi oc þo þui at æíns eꝼ værði lemſtra ſoꝛ eða þau annur er konong domenom hyri þuí lik ſækt till eða þæðan aꝼ mæírí n þo at ſmære ſe þeghar ſa geꝼr ſok a er malæꝼní á þo at hann ſætteƶ eða geꝼe vpp ſiðan þa a konongr reet ſín oc megho hans ſoknarar ſkía þeghar þæir vília n engan a konongr reet a þæim en engan a ſialꝼr a ser her v er þíoꝛ j ygſna tale till þæſſ en han er v vættra gamall alt þæt er ſiðan gerer han þa er j abyrgð æighanða n eꝼ han værðꝛ manne at ſkaða þa ſkall ærꝼíngi læíða vtt vgſa en æighande læggi band a oc ꝼae honom j hond n eꝼ hann vill æighi oc ꝼder vgſa ſiðan bte v ærkr ylfrs oc vgſan oꝼan a ꝼæll niðꝛ ꝼrendbtr oc rettr konongs n eꝼ heſtr eða ros bitr mann eða lyſtr eða naut ſtangar eða ſuín hggr bte ſa er þæn ꝼenað a halꝼum ſar botom þær till er boot er ſliks værð ſem þætt kuíkinðí er vært er han ꝼek mæinn aꝼ æꝼtír vi manna dome loghlegha til næꝼndum nema þæím ſyníƶ ſa en mæín ꝼek oc haꝼe ꝼirir æꝼtir dome n eꝼ hundꝛ bítr man þa kræꝼi ſa hundƶ er bítín var nema ſkynſamom monno;m vírdiƶ ſa voldet haꝼa er bitín var oc haꝼe ꝼirir æꝼtir dome n eꝼ hann ꝼðer hund ſiðan oc bítr hann man oꝼtar bte ſem ſialꝼrr hæꝼði goꝛt her ngi ſkall þæt við annan mæla at han haꝼe þeghet ſkom a ſer huatke ſyſlu maðꝛ ne annar maðꝛ nema honom ꝼylghi x menn till þíngs oc ſanne mall hans ſua ſem mælt er í laghum manna at ij ſkulu ſueria en víí ſanna mall hans  þæír tuæír haꝼa bok í hende oc ſuæría ſua at þæſſ læg ek hond a bok at þætt hæꝼir ek hyrt en æíghí vitum ver huat ſatt er n eꝼ han míſſir þeſſara vatta þa er hann ſæckr ííí orkum ylfrs við konong oc bte þæím er hann mæle við æꝼtir ví manna dome n hín er till er mælt ſkall þo haꝼa lyríttar æið ꝼirir ser at hin haꝼe alla þeſſa vatta n eꝼ maðꝛ mæler þæt víð man at han haꝼe raðet lond oc þægna vndan kononge þæt ſkall huatke mæla ſyſlu maðꝛ ne annar maðꝛ nema hæimilís kuíðꝛ víthní ꝼylghí n eꝼ maðꝛ mæler ſæckr ííí orkum ylfrs við konong oc hinum ſlíkan reet ſem ví ſkynſamer menn dma N eꝼ maðꝛ mæler þa ſkom víð kono mannz at hon haꝼe leghet j hía aðꝛum manne en bonda ſínum eða kenner þætt dttr mannz eða syſtr at þær líggí með manne þæt ſkall ængi mæla nema hæímilískuíðar vithni ꝼylgí n eꝼ mæler ſæckr ííí orkum ylfrs við konong oc hínum ꝼulrette æꝼtir vi manna dome loghlegha til næꝼndum n eꝼ maðꝛ mæler vkuæðes moll við karll eða kono þau er þeſſe ſæckt liggr víð þa ſkall ꝼulrette vppi vera við þæn er mælt er við æꝼtir vi manna dome þo han hælgí ſik með hæímílískuíðar vítní nema hann æíghi ſokn a þuí male at laghum þa er þær ækkí rettar ꝼar a oc ſua ſkall vm oll ꝼiolmæle oc ꝼullrettes oꝛð her Sva er mælt hoꝼðingium vm roghs menn alla at ſa maðꝛ er han værðꝛ kunnr eða ſannr at þuí at han rgher mann við konong eða biscup eða íarl eða barrunn ſuare ſliku ꝼírir ſem ſa ætte er rgðꝛ vaꝛ eꝼ han være þæſſ mals ſannr nema hín ſyní oc haꝼe ꝼirir ser ſettar æið N eꝼ maðr kenner þæt rogh manne at hann haꝼe ꝼenget vþukka konongs aꝼ hans oꝛðom halde ꝼirir æínſ æíði eða gíalde æꝼtir ví manna dome ſakar abera n ængi a ſok a ſanno eꝼ ꝼ maðꝛ yrkír vm mann þætt er monno;m vírðíƶ tíll haðongr eða níðs ꝼíoꝛðonge lengra þa ſkall ſakar abere kuæðía þíngs oc kueða a þíngí en hín ꝼreƶ vndan með lyritar æiðí eꝼ han er ꝼr till ællighr gíalde íí ærkr ylfrs oc hinum rett ſin æꝼtír vi manna dome loghlegha till næꝼmdum v mall huert er maðꝛ mæler við annan ſua at honom hoꝛꝼer till nygſla eða kenner manne huínſku eða ꝼoꝛdæðo ſkapp oc a han æíghí ſokn a þui male þa er han ꝼíolmæles maðꝛ nema hann haꝼe hæimilis kuíðar víthní a hendꝛ honom þa skall han ſueria ꝼirir ſetar æið n eꝼ hann miſſir hæímílís kuiðar vitnís a þíngí þa er han ſæckr ííí orkum ylfrs við konong n hinum reet ſín æꝼtir vi manna dome loghlegha til næꝼndum eꝼ ꝼ maðꝛ gerer ſua mikít vhæꝼo verk at han lægs með kono manƶ þa ſkall bta æꝼtír þuí ſem xí menn dma loghlegha till næꝼndír þæím er kono a n eꝼ han er ꝼr till vndan ꝼꝛſlo ſyni með tylꝼtar æiðí v eꝼ maðꝛ ſætteƶ víð þæn mann er leghet hæꝼír kono manƶ þa ſkall ſa væíta trygðír er kono a n eꝼ han tækr kono ſína i híuſkap aꝼtr oc liggr han hana í annat ſinni meðan þau ero bæðe ſamann þa er han trygroꝼe ſem hín er veghr a trygðír vſpiltar vm enn þæír er till þæſſ vílía haꝼa ſik at ganga i ſamkundir manna vboðet aꝼ þæſſ hende er væiƶluna a oc ſitia þær ſlimv ſettre oc þo at þæir værði harðlegha bꝛot rekner eða þær nokot míſþyrmt þa ſkulu þæir vera halꝼrettes menn oc ſæckir yri ylfrs við konong r þetta þuí goꝛt at marghr goðꝛ maðꝛ hæꝼír ꝼenget ſkemder oc vandꝛæðe ꝼirir þæirra vlutuende her aðꝛ huær ꝼultíða er gengr huſa a millum oc þiggr almoſo han a engan reet a ſer þo at han verði nauðighr bꝛott rekenn meðan hann gengr með vanar voll oc er hann hæíll oc hærꝼr meðannema hann bæiði víſtar oc ꝼae æighí n þeghar han ꝼær ſer matar ſialꝼr klæða eða vapna eða ꝼrendꝛ hans þa er hann retnæmr vm onoꝛ þær allar er monno;m ero ſkyldar oc menn vilía enga rkt a læggia þa take æíghí mæíra reet a þæím en ork ylfrs En eꝼ ꝼrendꝛ kononnar vilía læggía tíll hennar hæíman ꝼylghíu ſlika ſem vi ſkynſamer menn ſea at ſa mege væll viðꝛ taka er leghet hæꝼir kono oc víll hann þa æighi ꝼæſta hana þa ſkall hann ſlíkan reet gíalda ꝼirir þa kono ſem xí ſkynſamir menn dma loghlegha till næmꝼndír En eꝼ ꝼrendꝛ vilía ækki till læggia þa ſkall ſa er kono hæꝼír leghet bæðe bíoða oc bta lagha reet n eꝼ hin vill æighi viðꝛ taka en þænn reet a at laghum oc vínnr han a þæím er kono hæꝼir leghet þa vinnr han a ſaklauſum manne oc ſuare ſliku ꝼirir ſem loghbok vattr N allar þær konoꝛ oc míar er menn læggía rkt a oc værða þær leghnar þa ſkulu þær dma xí menn loghlegha till næꝼndir bæðe reet oc raðſpæll æꝼtir þuí ſem þæir ſea at hínn ſe væll ſmdꝛ aꝼ en rettenn a at hæímta N eꝼ maðꝛ veneƶ kono at hann haꝼe leghet með henne oc þo at hon ꝼreƶ vndan með laghum þa gialde hann ſlikan rett ꝼirir þa kono ſem han ſe ſannr at þuí male oc hæití maðꝛ at uerri rꝼíngí ſkall reet taka a kono huærrí karlmaðꝛ þo en æighí kona þo at hon ſe ærꝼíngí Sua ſa er j vmæghð er ſem aðꝛir ske vmboðs maðꝛ hans honom till handa eꝼ hon er leghenn nema hon æíghí ser bonda þa tækr hann reet a kono ſínni ona a ſiolꝼ ret a ser eꝼ hon er boꝛð oc a hon ser æighi bond her FAÐR oc moðer ſkulu raða giptingum dttra ſínna eꝼ þau ero till n eꝼ þæirra míſſir víð þa ſkulu ꝼaður ꝼrendꝛ hínír nanaſto giptingum raða Giꝼtíngar maðꝛ ſkall ſkilía hæíman ꝼylghíu oc till gíoꝼ ꝼírir ꝼrendkono ſínni ſua ſem þæim kmr a ſamt þæir ſkulu þa oc æíndagha ner bꝛullaupp ſkall vera n eꝼ þa ſkíll a vm malda þa late ꝼæſtar maðr bera í manna vithní vm hæíman ꝼylghíu huat mælt var n eꝼ þa ſkill a vm till gíoꝼ þa níote giꝼtingar maðꝛ ij vatta með ꝼyrra ſkilorðe íghi ſkall i klæðom mæira hæíman geꝼa en þꝛiðíungr n þætt ſem mæíra er þæt ſkall vera J þæim lutum at þænn meghe vera till aꝼla er kono ꝼær nga hæíman ꝼylghíu ma arꝼe gíꝼtíngar mannz ríuꝼa þa er ſua er goꝛ ſem nu er ſkilt n eꝼ dttr verða ꝼaður ſíns arꝼar eða moðoꝛ eða bꝛoðoꝛ eða huers arꝼar sem þær værða ſumar gíꝼtar en ſumar vgíꝼta þa ſkulu þær er vgiptar ero taka ſua míkit aꝼ vſkiptum arꝼe ſem þær haꝼðu er hæíman ero giꝼtar En þo at allar ſe hæíman giꝼtar oc er æíghi ſkíꝼt hæiman ꝼylghíu till iaꝼnaðꝛ þæirra a míllum þa take þær aꝼ vſkíptum arꝼe ſua mikít ſem ſu er meſt haꝼðe hæiman æ meðan ꝼe vínƶ Gripir þæir aller er leðer ero til hæíman ꝼylghiu oc ero þæir metner oc myndir J hendꝛ þæím er kono ꝼær þa a han þa iamhæímola sem ꝼaðer eða moðer lete hæíman ꝼylghia n eꝼ maðꝛ ſæghír at han leðe æíghi till þæſſ þa grípu þa ſueri hann æíns æiðí ꝼirir ſua karlmaðꝛ ſem kona oc ſke till iamykils gíptíngr mann kononnar oc ſkærði þæt tilgioꝼ hennar æꝼtír rettre tiltalu her N eꝼ kona giꝼtiƶ vttan raað ꝼaður ſíns eða moðoꝛ eða bꝛoðoꝛ eða þæs en giꝼtíngar maðꝛ er ꝼírir raðe hennar haꝼe ꝼirir goꝛt arꝼum þæím allum er vndír hana kunnu at ꝼalla þæðan íꝼra oc take ſa þæn arꝼ er ærꝼðum er neſtr ſua ſem ſu kona være æíghí till nema gíꝼtíngar maðꝛ vílí ꝼirra hana iaꝼmnræðe þa ma hon giptaƶ með ſkynſamra ꝼrenda ſínna raðe eꝼ þæím lítƶ íaꝼmnræðe eða bætr oc mego þæir þætt með æiði ſinum ſanna oc a þo þæſſ at læíta viðgíptingar mann N giꝼtiingar maðr er ꝼaðer eða moðer eða bꝛoðer ſamꝼædðꝛ þær neſt kalmaðꝛ tuítughr eða ælri sa er neſtr er ærꝼðum æꝼtír þa kono er gíꝼtaƶ skall En ſa er ſliks dírꝼíƶ gíalde ꝼulrette giꝼtíngar manne æꝼtír xí manna dome nema þænn vírðíƶ iaꝼn ræðe ſem ꝼyr ſæghír Ekkía ma giꝼta ſik ſíolꝼ við nokoꝛs ꝼrenda ſíns raað hueríum ſem hon vill N konoꝛ þær sem líaƶ till þæſſ at lokka boꝛn manna till ſaurlíꝼíſ eða ꝼrendkonoꝛ oc verðꝛ þætt víthnís ꝼaſt þa bte æꝼtir xí manna dome pænningum ſu er ꝼe hæꝼír till en hín haꝼe ræꝼſíng æꝼtír dome ngi mær ſkall ꝼyr haꝼa ꝼoꝛræðe ꝼear ſíns en hon er tuitugh þo at vndír hana haꝼe boꝛet nema hon ſe gíꝼt með ꝼrenda ſínna raðe þa a ſa er ꝼær bæðe ꝼoꝛræðe a henne oc a pæningum hennar vær en giptíngar maðꝛ er rettr at kono late alt hæímolt i hæimann ꝼylghíu n alt þæt er ſkía ſkall at loghſoknom þa ſkall æíghi koma till gíoꝼ a mote n eꝼ ækkía gíꝼtiƶ hæíman lætr hon meta ꝼe annara manna j hæíman ꝼylghíu oc ler hín till er atte þa a han þætt iamhæimolt ſem hítt er ækkían atte n eꝼ maðr kueƶ æíghí tíll þæſſ leet haꝼa þa ſyni með æínsæíðí en hæíman ꝼylghía hennar ſe þui minni huærſu F kono ſínar ſkall ængi maðꝛ ꝼra aꝼ lande bꝛott nema hon vílí Raða ſkall han ꝼe þæirra allu þæím till þarꝼa huatke þæirra ſkall ꝼirir mæla ne ꝼirir gera annars ꝼe Slikan rett a huer maðꝛ a kono ſínní sem eꝼ henne værðꝛ með aꝼund míſþyrmt íghí a kona at ſynía bonda ſinum ꝼelags n með þuí mote megho þau ꝼelagh læggía ſina millum at huaꝛt læggi till ꝼelaghs alt þæt er þa a eða æighande værðꝛ j ærꝼðum eða aðꝛum lutum ꝼalla ſíðan vmaghar till annars huars þa ſkall þæt iampt vera bæggía þæirra koſtnaðꝛ þo at ængír kome a annars ꝼe n eꝼ míſdyði þæirra værðꝛ þa ſkulu vmaghar huer ꝼa þæim a hendꝛ en þa a ꝼirir lagha ſaker ꝼram at ꝼra n þæt híuna er mæíra lagðe till ꝼelaghs ſkall mæíra vpp taka eða þæſſ ærꝼíngíar siðan ſe ſkípt i hælminnga þo at yƶ haꝼe n eꝼ aꝼlaƶ hæꝼír þa ſkall karlmaðꝛ eða hans ærꝼíngi taka ij luti aꝼ aꝼla en kona þꝛiðíung þurꝼu þau engan mann at þui ꝼelaghe at ſpyría n eꝼ þau læggía annan vægh þa ſkall æíghí haldaƶ þo at ærꝼingi kunní æigi eða vilí æighí riuꝼa þui at logh ríuꝼa þæt ꝼelagh v er æighí ꝼelagh híuna a millum þa ſkall kono ſu till gioꝼ hæímoll vera er till hennar var geꝼen oc vattar vítu at lyſt var a giꝼtingar dæghí eꝼ hon líꝼír honom lengʀ Lyſa ſkall giꝼtingum kuenna oc tillgiaꝼum a huerium x vættrum oc lyſa i ꝼíolda at kírkíu n eꝼ han miſſír hennar við þa take arꝼar hæiman ꝼylghíu en tillgioꝼ ꝼalle niðꝛ v þo at mær haꝼe ꝼear hald bꝛoðoꝛ ſíns þa ſkall hon ækki taka aꝼ hans ꝼe ser till hæíman ꝼylghíu n eꝼ arꝼe geꝼr þa ſok er han er ꝼultiða at gíꝼtíngar maðꝛ haꝼe geꝼet ꝼe hans með ſyſtur hans ſtande ſa ꝼirir æins æiðí en ſu ſok kmr ahond n eꝼ han værðꝛ ſannr at þui græiði ſlikt upp ſuæínínum ſem han gaꝼ hanſ oc hæítí dꝛengꝛ at værri vm v eꝼ annat huart hívna míſſír við annas oc þꝛytr bꝛullaups vithní þa ſkall þæt híuna ſem lengr líꝼír læggia ꝼe ꝼram ſua míkít ſem þætt vill ſuara ꝼirir guði at reet er oc ſkíptí j ſundꝛ æꝼtir þui ſem i kaup þæirra kom oc gíꝼting oc ſueri at ꝼullan æið oc í ſkilrikír menn með oc huatke er þa vanhaldet aꝼ aðꝛu En eꝼ maðr kaupír iorð með grípum eða lauſa ꝼe eða buꝼe kono ſínnar oc líꝼír hon honom lengr þa ſkall hon þætt æítt haꝼa oꝛ ioꝛðu aꝼ arꝼe hans er hon haꝼde hæíman till oc þætt æína mæíra er ærꝼíngí víll n eꝼ kona tækr ꝼe  ærꝼð ſíðan þau koma saman oc værðꝛ þæt ꝼe ꝼirir ioꝛð græiðt þa ſkall ſu íoꝛð hennar vera n eꝼ oꝛæighiar tuæír koma ſaman att lanƶ laghum rettom oc aukaƶ þæim ꝼe þa haꝼe þætt í luti er lengr liꝼír bæðe í lande oc í lauſum yrí en víð vttarꝼa er at ſkíꝼta en hælꝼning en við boꝛn þæirra er at ſkíꝼta her N eꝼ kona læghs með mane vndír bonda ſín eða ſkils víð han ſaklauſt mote guðs laghum oc manna þa hæꝼir hon ꝼírir goꝛt tillgíoꝼ ſinu n eꝼ bonde byðꝛ henne ſamuíſt en hon vill æíghi þa ſkall han allum ꝼearlutum varðuæíta meðan hon líꝼír en ſiðan take ſa hæíman ꝼylghíu er arꝼe er neſtr en tillgíoꝼ ꝼalle níðꝛ En eꝼ þa ſættaƶ a moll ſinn oc tækr han við henne þa ꝼare mall þæirra ſem þætt ſe vſpilt n eꝼ hana hender sa glpr oꝼtar þa þa ſkall han þo ꝼeaꝛ lutum hennar varðuæíta meðan hennar líꝼ er þo at han vili æighi víð henne taka en ſíðan ꝼare sem aðꝛ er ſkilt n eꝼ hon hæꝼír æighi ꝼyr mæír við þænn glopp kend veret oc hæítr hon yꝼírbott við guð oc bonda ſín oc byðꝛ bonda ſínum ſamviſt en han vill æighi æígha hana þa haꝼe hon hæíman ꝼylghíu ſína en æighí tillgíoꝼ N eꝼ bonde hennaꝛ ꝼírrír hana hæíman ꝼærð ſínni oc ſæghir at ſlikr glpr hæꝼír hana ꝼyrmæír hent oc var ſu ſakar giꝼt æíghí ꝼyʀ mæir aꝼ hans hende ſua at monnom være kunnikt þa ſtande hon ꝼirir æíns æíði oc haꝼe hæíman ꝼylghiu ſína eꝼ hann vil æíghí við henne taka en æígi till gíoꝼ v koma giold a hendꝛ aðꝛu huaro hínna þa a þætt með ſínu ꝼe at bta ſin miſverka er goꝛt hæꝼír n eꝼ þau haꝼa laght ꝼelagh ſin a míllum þa ſkall þæt þæirra er æíghí haꝼa gíolden a hendꝛ komeð haꝼa ſua margha aura aꝼ vſkíptu avaxta lauſa eða þæſſ ærꝼíngí þænn tíma er miſdyði þæirra værðꝛ eða þau ſkíliaƶ loghlegha v kmr leghoꝛðƶ ſok a þa kono er han hæꝼír ser mælta eða hanſælda eða ꝼæſta oc ꝼær hann hana þa a hann raðſpæll en giꝼtíngar maðꝛ reet n eꝼ ſidan er laghƶ með henne en han hæꝼir handſæld ser eða ꝼæſta þa a han bæðe rett oc raðſpæll En eꝼ han ꝼær æighí þa a ſa kalmaðr bæðe sem ꝼyr ſæghír n eꝼ maðꝛ gengr i ſeng till kono oc vill koma leghoꝛðe a hana þo at han kome æíghí vílía ſínum ꝼram þa btte æꝼtir xíí manna dome her N eꝼ mæínlæikí ſundr ſamuiſtu híuna með þæſſ raðe er raða a at guðs laghum haꝼe ſítt ꝼe huart þæirra n eꝼ þau ſkilía ꝼirir þæt híuſkapp at kalmanƶ vold haꝼa till genget oc víſſi hann þæt þa er han ꝼæſtí hana oc lyndi hann þui þa bte æꝼtír xí manna dome loghlegha till næꝼndum ꝼirir ſuik haꝼe halꝼt kona en halꝼt giꝼtingar maðꝛ n ꝼirir huærn mæínlæik er þau ſkilíaƶ þa ꝼare ſem ꝼyr ſæghír n eꝼ maðꝛ ꝼær kono at lanƶlaghum rettom oc geꝼr mote henne till gíoꝼ oc ꝼællr han í ꝼra ſiðan þa ſkall lukaƶ henne þíng ſín oc hæíman ꝼylghía aꝼ ſíalꝼs hans ꝼe meðan þæt vínƶ n eꝼ þætt vínƶ æígi þa ſkulu ærꝼíngíar ækkí till læggía aꝼ ſínu ꝼe þui at ængí ſkall ser kono kaupa með annars ꝼe her SV er hin ꝼyrſta ærꝼð er boꝛn ſkilgeten taka arꝼ æꝼtír ꝼaður sín oc moðoꝛ skílꝼengna at guðs laghum oc manna oc ſa ſunar ſonn en han er ſkílgetenn oc ſua ꝼaðer hans nema ꝼader hans haꝼe haꝼt aðꝛ allan sin lut aꝼ arꝼe oc tækr þa ſunar son ꝼyr en i aðꝛa ærꝼð gange n ſua ſkall arꝼe ſkipta æꝼtír ꝼaður oc moðoꝛ at tuær dttr ſkulu taka iaꝼmt við æín ſon oc ſlikan lut ſkall taka ſunar ſon aꝼ arꝼe ſem dotter eꝼ han er till Nu er æin ſon oc æín dotter þa tækr han ij luti en hon þꝛiðíung n eꝼ ꝼaðer a oðall æꝼtir þa ſkulu synír snuaƶ till oðala en dttr till vtíarða oc lauſa ꝼear eꝼ æighí ero íarðer till oc ſkall hín ælƶtí æín æígnaƶ haꝼuð boll en hinum lotnaƶ aðꝛar oðals íarðer i ſín lutt ſua at íam goðar ſe at loghleghre vírðingu n ſunar ſon i sín lut þan oðoll ſem ꝼað͛ hans ſtoð till þær till er han hæꝼir íaꝼmt við dottoꝛ n þan oðoll en mæiri ero en ꝼaðer hans ſtoð till þa lyſi hann aꝼ ꝼaður bꝛðꝛom sínum ꝼi̅ta lutt minna en værð ero n æighi skall han lyſa aꝼ ꝼaður bꝛðꝛom sínum ꝼyr en ꝼaður ꝼaðer hans er andaðꝛ nema ꝼaður ꝼaðer hans verðí vmaghe sínna n eꝼ ꝼað͛ míſſír ſunar síns eða dottoꝛ eða ſunaꝛ ſunar þa tækr hann arꝼ æꝼtir þau eꝼ þau æigu æighi ſkilgetenn boꝛn æꝼtir ſik oc þo tækr barn arꝼ æꝼtir ꝼaður sín oc aðꝛa menn at þætt ſe geteð oc æighí ꝼðt eꝼ þætt kmr líꝼí j líos oc verðꝛ ſkírt Slikt ꝼe ſem moðer læggr till barna ſinna oc andaƶ þau barnlaus þa ærꝼír hon þætt æꝼtír þau n eꝼ moðer andaƶ þa taka boꝛn he̅nar skilgeten arꝼ æꝼtír hana ꝼyr en ꝼaðer n eꝼ dotter er leghen j ꝼaður garðe eða bꝛoðoꝛ þa a hon huatke at taka arꝼ æꝼtir ꝼaður eða bꝛoðoꝛ eða moðoꝛ nema haꝼe þa ſlika miſkun ſem ꝼaðer eða bꝛoder vill goꝛt haꝼa eꝼ ꝼaðer er æíghí tíll v er æíghi ſon til arꝼs en till er ſunar son sua till komen ſem aðꝛ var ſkilt oc ſu dotter en æighí var leghen þa tækr ſu er i ꝼaður garðe vaꝛ leghen halꝼu minna en huart hínna n eꝼ ækki er þæirra till en aðꝛ ero told þa tækr hon þæn arꝼ allan ſua ſem maall hennar være vſpællat u͛uetna þær sem ꝼelagh er híuna a millum þa ſkall giꝼting dtt oc hæíman ꝼylghía græiðaƶ aꝼ bæggia þæirra ꝼe æꝼtir þui ſem ꝼelagh þæirra var laght n eꝼ æíghí er ꝼelagh híuna a millum þa ſkall æꝼtir ꝼeaꝛ magne huart læggia till baꝛna ſína ighi a ꝼaðer eða moder at kuanga ſun ſín eða giꝼta dottoꝛ ſina með mæiru mina ꝼe hæíman en iammikit kome a lutt þæirra en æꝼtír ero eꝼ þa være ærꝼðum skípt nema þæir loꝼe en neſtr ero arꝼe n eꝼ mæíra geꝼr þa iaꝼmnaƶ þeghar arꝼr tmeƶ æ meðan arꝼr vínƶ n eꝼ ꝼe vínƶ æighi læggí aꝼtr till íaꝼnaðꝛ huer er mæira tok en logh vatta Sva er oc ſtaðꝼæſt vm alt landet at þeghar maðꝛ ꝼæſtír ſer kono at guðs laghum oc ſamþykt bæggía þæirra þa ero þau boꝛn en han a með henne oll loghlegha till arꝼar boꝛen huart sem þau ero geten ꝼirir ꝼæſtíng eða æꝼtír her Sv er annur ærꝼð er tækr ætlæiðíngr ſa er með laghum er till arꝼs læiddꝛ oc ſunar ſun ſkilgeten þo at ꝼaðer hans se ꝼrillu ſon oc ſunar dotter skilgeten eꝼ ꝼaðer henar er ſkilgeten oc dottoꝛ ſon ſkilgeten eꝼ moðer hans er ſkílgetenn ſin ꝼíoꝛðong huerr þæirra bæðe j lande oc lauſum yri n þo at ſunar dotter ſe æín en þæir almargher þa tækr hon ꝼullan lutt við þa oc þo at æín þæirra ſe till en þau almoꝛgh þa tækr han ꝼullan lutt þo at ꝼlæíri ſe i annare ætkuíſlinní n eꝼ æitt er þæirra till þa tækr þætt þæn arꝼ allan v er ækki þæirra till þa tækr dottoꝛ dotter ſkilgeten eꝼ moðer hennar er ſkilgeten vm Sv er hin þꝛiðía ærꝼð er bꝛoðer værðꝛ bꝛoðoꝛ arꝼe oc ero þæir ſamꝼæðꝛa oc ſkílgetner n eꝼ bꝛoðoꝛ míſſir þa tækr ſyſtír ſamꝼæðꝛa ſkilgeten v er hon æighí till þa tækr moðer ſkilꝼengen æꝼtir barn ſít n eꝼ hon er æíghí till þa tækr ꝼrillu ſunaꝛ dotter ſkilgeten oc ꝼrillu dottoꝛ ſun ſkilgeten n eꝼ þau ero æighi till þa tækr ꝼrillu dottoꝛ dotter ſkilgeten Nu er hon æíghi till þa tækr moðoꝛ ꝼaðer oc ꝼaður moðer ſkilgeten n eꝼ huatke er þæirra till þa tækr moðoꝛ moðer ſkilꝼengen Sv er vm hín ꝼioꝛða ærꝼð er tækr ꝼaður bꝛoðer ſkílgetenn ſamꝼæðꝛa oc bꝛoðoꝛ ſon ſkílgeten eꝼ ꝼaðer hans er ſkilgeten oc bꝛoðer ſammddꝛ ſkilgeten eꝼ moðer hans er ſkilgeten ſínn þꝛiðíung huert þæirra eꝼ aller ero till Skall iaꝼnan ſa ꝼyrri arꝼ taka en ſkilgetenn ꝼaður a eða ſkilgetna moðoꝛ huart ſem han læiðir till þæſſ arꝼs ꝼaðer eða moðer þa hín neſtr iamſkyldꝛ þo at ꝼaðer hans ſe ꝼrilu ſun enða moðer ꝼrillu dotter n eꝼ ꝼaður bꝛoðer er æín en bꝛoðoꝛ ſynír ꝼlæírí þa ſkall hann iaꝼmt taka við þa Sama mall a bꝛoðer oc ſua ſkall huervetna vpp heðan aꝼ at iammíkít tækr æin i ſín luta þo at almargher se i aðꝛa ætkuíſlína till ſíns lutar n eꝼ æinn er þeſſara til þa tækr ſa þæn arꝼ allan ær neſt tækr ꝼaður ſyſtir ſamꝼæðꝛa oc bꝛodoꝛ dotter ſkilgeten komen aꝼ ſamꝼæddum bꝛðꝛom  ſyſtír ſammdd ſkilgeten með ꝼyrra ſkiloꝛðe n huærvetna þær sem oðals íoꝛð er í ſkíꝼtí þa haꝼe þæt oðall er till er komeð en hinir lauſa aura vm Sv er hín vta ærꝼð er tækr moðoꝛ bꝛoðer ſkilgeten ſamꝼæðꝛa oc ſyſtur ſon ſkilgeten ſamꝼæðꝛa n eꝼ þæir ero æíghi til þa tækr moðoꝛ ſyſtír ſkilgeten ſamꝼæðꝛa  oc ſyſtur dotter ſkílgetenn aꝼ ſamꝼæddum ſyſtrum komnar vm Sv er hín ſetto ſetta ærꝼð er takaƶ bꝛðꝛa ſynír arꝼ æꝼtir ſkilgetner eꝼ ꝼæðꝛ þæirra ero ſkilgetner  ſamꝼæddír þær neſt þo at ꝼæðꝛ þæirra ſe ꝼrillu ſynir n eꝼ þæir ero æighi till þa taka bꝛðra dttr ſkílgetnar með ſama ſkiloꝛðe v ero þær æíghí till þa taka ſyƶkína ſynír ſkilgetner aꝼ ſamꝼæddum ſyƶkinum komner n eꝼ þæir ero æíghí till þa taka ſyƶkína dttr ſkilgetnar v ero þær æighí till þa taka ſyſtra ſynír ſkílgetner aꝼ ſamꝼæddum ſyſtrum komner n eꝼ þæir ero æighi til þa taka ſyſtra dttr ſkilgetner v ero þær æíghí till þa tækr ꝼrillu ſon æin eða ꝼlæíri oc æíghí í hoꝛdom getner ne ꝼrenſemes ſpællum eða ſiꝼía ſpællum ner mæír en loꝼat er at lagum Sv er hín vm ſíaunda ærꝼð er tækr ꝼaður bꝛoder ſkilgeten ſammddꝛ oc bꝛoðoꝛ ſun ſkilgeten aꝼ ſammddom bꝛðꝛom komner v ero þæir æíghi till þa tækr ꝼaður ſyſtir ſamd oc broðoꝛ dotter ſkílgeten aꝼ ſammdom bꝛðꝛom komen vm Sv er hin víí do ærꝼð er tækr moðoꝛ bꝛoðer ſkilgeten ſammdꝛ oc ſyſtur ſon ſkilgeten aꝼ ſamddꝛe ſyſtur komen v ero þæir æighi till þa tækr moðoꝛ ſyſtir ſkillgeten ſammd oc ſyſtur dotter ſkilgetenn aꝼ ſammddꝛe ſyſtur komen oc værdꝛ huoꝛ annarr arꝼe oc ſua ſkall huaruetna þær ſem tuæír eða ꝼlæírí ſtanda till æins arꝼs vm Sv er hin níunda ærꝼð ærꝼð er maðꝛ tækr arꝼ æꝼtír bꝛoðꝛongs barn ſít aꝼ ſamꝼæddum komner nema manne ſkyldare ꝼínniƶ þuí at í þeſſa ærꝼð nemer hín nanare þær neſt tækr iamſkyldꝛ aꝼ ſyƶkínum komenn oc take ꝼyr i kalllægg en j kuenlæg n eꝼ þæiꝛ ero æíghí till þa tækr maðꝛ arꝼ æꝼtír ſyſtrungs barn ſít Sv er hín tiunda vm ærꝼð en taka da þæir men en æꝼtir ero bꝛoðꝛa boꝛn ſkilgetner oc komner aꝼ ſamꝼæddom v ero þæir æighi till þa taka þæir menn en æꝼtir ero ſyƶkína boꝛn ſkilgetner Nu ero þæir æighi till þa taka þæir men en æꝼtir ero ſyſtra boꝛn ſkilgetner þꝛiðia manne at ꝼrendƶeme oc take æ ꝼyrri iamſkyldꝛ kallmaðꝛ en kona vm Sv er hín ællíꝼta ærꝼd en takaƶ bꝛðꝛa ſynír arꝼ æꝼtír eꝼ ꝼæðꝛ þæirra ero ſamdder þa hínír neſt þo at ꝼæ;ðꝛ þæirra ſe ꝼrillu ſynír n eꝼ þæir ero æighí þa taka bꝛoðꝛa dttr ſkílgetnar með ſama ſkiloꝛðe v ero þær æíghí tíll þa taka ſyƶkína ſynír ſkilgetner aꝼ ſamddom komner þæím neſt ſyƶkína dttr ſkilgetnar n eꝼ þær ero æighi till þa taka ſyſtra ſynír ſkilgetner aꝼ ſammoddom ſyſtrum komner En eꝼ þæir ero æíghí tíll þa taka ſyſtra dttr skilgetnar aꝼ ſammdom ſyſtrum komnar vm Sv er hín tolꝼta to ærꝼð er maðꝛ tækr arꝼ æꝼtir bꝛðꝛongs barn sitt aꝼ ſamddom komner nema manne skyldare ꝼínníƶ þui at her nemr hm nanare þær neſt tækr iamſkyldꝛ aꝼ ſyƶkínum ſamddom komner þær neſt tækr maðꝛ arꝼ æꝼtír ſyſtrungs barn ſitt aꝼ ſamdom komner þa taka þæiꝛ menn en epptir ero bꝛðꝛa boꝛn ſkilgetner aꝼ ſammddom komner þær neſt þæír en æꝼtír ero ſyƶkína boꝛn ſkilgetner aꝼ ſamddom komner ꝼyrrí í kallæg en j kuenlæg þær neſt þæir er æꝼtir ero ſyſtra boꝛn aꝼ ſamddom komner ſkilgetner þrímennengar at ꝼrendſeme oc take ꝼyr karmaðꝛ en kona Sv er hínn vm þꝛettanda ærꝼð ærꝼð er tækr ꝼrillu dotter Nu er hon æíghí till þa tækr bꝛoðer ſamꝼæðꝛa ꝼrillu ſon n eꝼ han er æíghí tíll þa tækr ſyſtír ſamꝼæðꝛa ꝼrillu dotter v er hon æíghi till þa tækr íamꝼram ꝼaður bꝛoðer ſamꝼæðꝛa oc bꝛoðor ſun ſamꝼæðꝛa oc bꝛoder ſammdꝛ ꝼrillu ſynír þæir æighu aller æin arꝼ at taka oc verðꝛ huer þæirra annars arꝼe Nu ero þæir æíghí tíll þa taka konoꝛ iamſkyldar N eꝼ þær ero æíghí till þa taka konoꝛ íamſkyldar n eꝼ þær ero æíghí till þa taka bꝛoðrongar ꝼyrri karlmen en konoꝛ n eꝼ þeſſara miſſír alra þa take þæir en ꝼíoꝛða manne ero at ꝼrenſeme nema nanare ꝼínníƶ ſkílgetner ꝼyrrí aꝼ ſamꝼæddum en aꝼ ſammddom oc ſua ſem ꝼyr græínír j ærꝼða tale aðꝛ en vndír konong gange her v ma maðꝛ bꝍta raað ſunar síns oc læiða hann i ætt eꝼ han vill eꝼ ſa iattaꝛ er arꝼe er neſtr v eꝼ han a ſunu ſkilgetna þa ma huer iatta ꝼirir ſik ſa en ꝼultiða er en ækki ꝼírir þa er  vmægð ero eða valner tækr ætlæiðíngr æighi þa mæíra aꝼ arꝼe en ſa ſtoð till er arꝼe íattaðe Sa ſkall oðli íatta er oðall a með þæim v ſkall ſa er man ætlæiðír oc ſa er iattar arꝼe eða oðlí oc ſa er ætlæiddꝛ er ganga aller ſaman ꝼirir kirkíu dyr oc halde aller æ æinni bok þa ſkall ſa mæla er man ætlæiðír k ætlæiðí mann þenna till ꝼear þæſſ er ek geꝼ hm till gialƶ oc till gíaꝼar till ſæll oc til ſætes oc till alƶ þæſſ rettar en ætlæiðíngr a at haꝼa at lagum Sua ſkall kono ætlæíða ſem kalman Nu ma læiða bꝛoðer bꝛoðoꝛ í ætt en ꝼaður bꝛoðer bꝛoðoꝛ ſon Sua megho oc ꝼlæírí menn mann j ætt læiða ſem nu er mælt ſua kona ſem kalmaðr eꝼ ſa íattar en arꝼe er neſtr v ſkall han þæt ꝼe alt haꝼa en han er till læiddꝛ meðan þæir líꝼa en ætlæiddu han Siðan ber arꝼr honom vithni vm aldꝛ oc vm æꝼe Lyſa ſkall maðr ætlæiðíng ſínni æ huerium x vætrum till þæſſ en han tækr arꝼ n huær ſem aðꝛuuíſ er ætlæiddꝛ þa er sem vgoꝛt se eꝼ Sva er mælt maðꝛ værðꝛ ꝼirir þessaꝛi villu at han veghr man till arꝼs þa hæꝼír han ꝼirir veghet þæím arꝼe n arꝼr ſa ꝼare at ærꝼðum rettom ſem ſa maðꝛ være æígi till er man va till arꝼs her N eꝼ menn ꝼalla j oꝛoſto oc kms ængí a bꝛott eða dꝛukna aller eða ínnibꝛenna ꝼare arꝼr þæirra ſem þæir hæꝼði aller í senn lateð líꝼ ſítt nema annat pꝛoveƶ ſannare með loghleghom vitnum vm væruethna þær sem maðr andaƶ oc er æighi ærꝼíngi ner till at kalla þa ſkall arꝼr ſtanda virðꝛ j þæſſ hæímili en arꝼr er ðaen vm xíí manoðe með ꝼullum varðƶlum n eꝼ æíghi komr ærꝼíngi innan xí manoða þa take konongr þæn arꝼ virðan oc varðuæiti oc æígniƶ eꝼ æíghí kmr ærꝼingi till innan x vættra n vtlenƶkra manna ærꝼðír líggi ſem aðr er skilt vm þætt er æín daghr oc xí manoðer aðꝛ en konongr take her sægir vm ætt er nu þui neſt at ængi ma geꝼa arꝼ vndan aðꝛum nema loghgíaꝼar vela kaupp ſkall at vettoghe haꝼa Engi skall aðꝛum aꝛꝼ ſuik gera v er maðꝛ dauðꝛ arꝼe ſkall j anduæghí ſætiaƶ  gere hann ſkulda monno;m ſtæꝼnu at þæir kome þær at ſiaund  oc haꝼe huer ſina ſkuld a bꝛott ſlika ſem vithni ber honom v er æíghí ꝼe till þa ſkulu aller þærnaƶ ſem tala rennr till Sa ſkall mæíra þærnaƶ er mæíra atte ꝼe at honom n ſa er æighi kmr a ſíaund ske hann ſitt vtt með vattom eꝼ ꝼe er till  ſtæꝼni ærꝼingía till vatta ſaghu n þæir ſem nauðſynía lauſt koma æighi at ſíaund  er ꝼe æíghi mæíra en hínír haꝼa aðꝛ tækít en ꝼyrri komo þa græiði þæir aꝼtr ſem ꝼyr toko oc miſſí aller sem tala rennr til  er ærꝼingi ſkildꝛ við ſiðan han bauð loghlegha tíll vm  er þær vmagha yrir j garðe oc male kono þa er væll er þæim vínƶ baðom ꝼe n eꝼ þæím vínƶ æighi þa ſkall hon þærnaƶ gagngialƶ oc gíaꝼar n eꝼ æighí endeƶ j alla ſtaðe þa ſkall ſa meſt þærnaƶ er meſt atte ꝼe at honom ſua kona hans sem aðꝛer ſkuldu nautar Talu ſkall haꝼa till þæſ nema maðr ætte væð j æínum hueríum gripp þa ſkall han þæn ꝼyſt haꝼa ꝼyrrí ſkall kona þærnaƶ tillgíaꝼar ſínnar en þæir menn er aðꝛ atto ꝼe at honom en han ꝼenge hennar þuí at ængi ſkall ser kono kaupa með annars ꝼe Nv ſkall hon haꝼa hæíman ꝼylgíu ſína en vmaghe ſitt ꝼe v er æighi ꝼe ſua míkít þa míſſi ſua huart sem tala rennr till ngi maðꝛ a ſkuld at gíalda þær ſem han tækr ækki huatke ſon ne annar maðꝛ v æígu híun ꝼelagh ſamann oc dyr annat huart þæirra þa ſkall ſua huaꝛt ſkuldum gægna sem ꝼelagh þæirra vaʀ vm Sva ſkall karlum ſkípta  kærlingum ſem aðꝛum ſkuldum n barnum þæirra oc ꝼe ſkall ſa voꝛð væíta en arꝼe þæirra er neſtr huart sem hældꝛ værðꝛ haldƶ maðꝛ karlmaðr eða kona þa ſkall í vírdan yri ſætíaƶ ꝼra æíghí ꝼe vmagha oꝛ ꝼylki nema ꝼae voꝛðƶlu mann at þær ſe ꝼe goldet ſem han tok eꝼ vmaghe er reet næmr v uírðíƶ þæt ꝼe sua at þær er inſtoða yrír ꝼullr ííí mærkr ꝼirir vmagha huern væll er eꝼ mæíra er þa ſkall hann þætt ꝼe taka þæt ſkall huarke þuærra ne vagſa gialde ſlikt ſem han tok n eꝼ vmaghe a ſua míklar æignír oc lauſa ꝼe at ꝼrendom hans ſyníƶ han varlegha halden aꝼ ꝼoꝛlags yri þæím er aðꝛ er ſkílt þa ſkall æthla honom klæða verð oc væll at halda han oc þæim ꝼirir ſtarꝼ ſít er ꝼear hald hans hæꝼír ſua at han ſe væll halden aꝼ oc a þa vmaghe allan avoxt a ꝼe ſínu n ꝼrendꝛ hyggi at a hueríum xí manoðom huerſu með er ꝼareð oc ꝼae aðrum eꝼ ſa dughír æíghí með ꝼullum varðƶlum at ſa læggí a mote er viðꝛ tækr v eꝼ æighi vínƶ jnſtoðu yrír þa ſkall vmaghe nyta halꝼrar ærkr a xí manoðom till þæſſ en han er xí vættra þa er han matlaunaꝛ maðꝛ ſiðan vmaghe ſkall nyta halꝼrar mærkr iarðar læíghu v ſkall ſu virðínng ſtanda íarðaꝛ læíghu en ꝼyrſta aar er vírð huart ſem þuær eða væx ꝼear haldƶ maðꝛ ſkall æighi ſælia aðꝛum ꝼe at halda n eꝼ hann ſæll þa a vmaghe koſt at ganga a hendꝛ huarom ſem han vil at hæímta ſít n eꝼ maðꝛ lætr vmagha yri lauſan nema hæímt ſe oꝛ hende honom a dome þa ſkall han ſætía ſitt ꝼe ꝼírir þuí at ſkuld er æighí golden nema vattar vití n eꝼ han dylr þa værðꝛ han at gíalda aðꝛa v er bonde dauðꝛ en kona líꝼír æꝼtír oc er æighi ꝼe mæíra en hon þarꝼ at haꝼa þa ſkall hon væíta voꝛð barnum ſínum ꝼelauſum n eꝼ hon a annur boꝛn þa huerꝼi þau tíll ꝼaður ꝼrenda ſínna vm v ſker þꝛott bonda í heraðe þa ſkall ſkípta vmaghum þæirra æꝼtír þuí ſem ꝼelag þæirra var Skall moðer ꝼra ſína vmagha a hendꝛ ꝼrendom þæím ſem neſter ero arꝼe eꝼ þæír æíghu ꝼoꝛlaghs yri ꝼírir vmagha huern ííí ærkr þæt er ꝼoꝛlaghs yri n eꝼ aꝼ ganga ííí ærkr aꝼ þui ꝼe þa ſkall ſa taka æín vmagha taka ſua margha ſem hann hæꝼír ꝼoꝛlags yri till n ꝼare vm ꝼram þæir er aꝼ ganga þæím a hendꝛ er þa ero neſter arꝼe eꝼ ſa a ꝼoꝛlags yri till n eꝼ ſa a æígí ꝼoꝛlags yrí þa ſkulu vmaghar ꝼram ꝼara j ætt till þæirra er ꝼoꝛlaghs yri haꝼa Sua ſkall oc hínum ſkipta er ꝼæðꝛeno̅ ꝼylghía v ꝼæſtír maðꝛ vmaga i víſt þa ſkall þætt halda n eꝼ han viſar honom oꝛ víſt  gengr han huſa a millum þa ſkall han gíalda ví aura sylfrs kononge oc ſua ſkall huær gíalda en ſin vmagha lætr ganga huſa a millum sem nu er talt oc væít han ꝼirir víſt at han er hans vmaghe her ARꝼ ſkall ſkía j þui ꝼylki ſem arꝼr er daen n eꝼ hann læiðír i aðꝛu ꝼylki vatta ſína en arꝼr er daenn eða at kaupangrs manna laghum þa hæꝼír han ꝼirir ſkoteð þuí lt þætt er j kaupange er goꝛt ſkall at kaupangrs rette ſkía n alt þætt er í heraðe er goꝛt  huarꝼar her var j míllum heraðƶ manna oc bear manna þæt ſkall alt at heraðƶ rette skía eꝼ v ſítr maðꝛ i arꝼe oc læggr dom ꝼirir en annar kallaƶ till komenn þa ſkall ſa ſtæꝼna honom hæímſtæꝼnu retta oc kræꝼía han arꝼs oc oꝛꝼaraꝛ v víll hann æighí oꝛ ꝼara þa ſkall hann ſtæꝼna honom þíng ꝼirir ran oc þærſeto oc eꝼ honom ꝼulnaƶ gogn oc vitni til ſíns mals oc koma æíghí anduitní a mote þa æíghu þíngum honom arꝼ at dma n hín ſkall gíalda ví aura sylfrs kononge ꝼirir þætt er hann lagðe logh oc dom ꝼirir arꝼ þænn er han atte ækkí j v uíll hann æíghi oꝛ ꝼara þa ſkall hann ſta þingmenn liðs ſua margha at hann ſe ꝼullíða at ꝼra hann oꝛ arꝼe ſinum er huær ſæckr yri sylfrs er ſyniar honom till ꝼarar Nv koma þæír þær oc vær hann odde oc æggíu hann er ſæckr x orkum sylfrs við konong hín huær ví aurom sylfrs er ꝼoꝛſtaðu væítír með hínn v bæríaƶ þæiꝛ þa ꝼællr huær vtlæghr er ꝼírir ſtendꝛ arꝼe dmdom en hínír ꝼrið hælgír er till ſkia eꝼ værvetna þær ſem maðr kallar æighi till arꝼſ ꝼirir ꝼa ꝼrðes ſaker oc er han þo till komm þa haꝼe ſottan innan x vættra þæirra ſem hann er ínnanƶ lanƶ oc oꝛ vmæghð eꝼ han hæꝼír vít til nema ſkyld nauðſyn bane v æíghu menn arꝼe at ſkípta þa ꝼare till aller þæir er lut æígu  þæím arꝼe oc ſkipti v eꝼ ſumir vilia æíghi till ꝼara þa ſkall gera þæím ſtæꝼnu til at ſkípta v eꝼ ſumir koma æíghí þa ſkall ſkíꝼta ꝼírir vattom oc læggi lutí a þa skal han þænn lutt haꝼa en þa lytr hann Nv eꝼ han kallar míſkíppt oc kallar at hann haꝼe lynt aꝼ þa ſkall hann ſynía með lyrittar æiði eꝼ v læíkr a í ærꝼðir tungum huart maðꝛ er arꝼgengr eða æighí ſtæꝼni þæím till þíngs er honom ſtenðꝛ ꝼirir arꝼe þa ſkall hann ſægia vattom ſínum at han ſtæꝼndi honom till þíngs v ſkulu þætt aðꝛer vattar bera ver varom þær ſem moðer hans var ꝼæſt loglegha j þæím ſtað oc anæꝼna ſtað þa æíghu þíngum honom arꝼ at dma væruetna þær ſem maðꝛ vill ſik till arꝼſlæið ꝼra læiði vatta ſína oc ſtæꝼni þæim aðꝛum till en þæím arꝼe er neſtr n eꝼ hann ſtæꝼnír honom æighí till þa er hans vattom ꝼirir ſkoteð þær ſkall vm arꝼ dma ſem daen er eða oðals iarðer ero eða bu híns dauða ngí maðꝛ ſkall ꝼe ꝼyr ſkípta ne arꝼe nema þæſſ ſe lyꝼi till er a eða men ſea at með ſpællum ꝼær n eꝼ maðr hæꝼír vít ſit oc ma buí ſínu raða oc er heſt ꝼr oc oll ꝼr þa ſkall han ſialꝼr ꝼe ſínu raða a þuí ængí ſkípta n þo at nokoꝛ ſkíꝼtí þa ma þæt æigi haldaƶ vm v ſkipta menn ꝼelauſra vmaghum ſin a millum ꝼe lauſum huerghí ſem þæir ſkipta oc luta ſíðan þa ſkall þæt ſkipti halda þæirra a millum ſiðan þæiꝛ ſkulu arꝼum ꝼylghía eꝼ ſa er vmage er ꝼe a vm v ſkall ꝼer þær gíaꝼir tælía er haldaƶ ſkulu ær giaꝼer ſkulu haldaƶ er konongr geꝼr os eða veʀ honom vær maðꝛ ma oc geꝼa ꝼíoꝛðongs gíoꝼ aꝼ þuí ꝼe er honom hæꝼír aꝼlaƶ bæðe í lande oc j lauſum yrí hueríum ſem han vill barnum ſinum ſkílgetnomm sem aðꝛum monno;m æínu eꝼ þætt víll han n tíundar gioꝼ aꝼ þui ꝼe er han hæꝼír at ærꝼðum tækít bæðe i lande oc lauſum yri þo at han ſpyri ækkí ærꝼíngía aꝼ huart ſem han er hæill eða ſíukr n þætt ſkall ꝼyrſt luka aꝼ ꝼíoꝛðongs gíoꝼ oc tíundar gíoꝼ err maðꝛ geꝼr guði ꝼirir ſaall ſínní hueríum manne ſem han geꝼr loghgioꝼ ſína vm N eꝼ maðꝛ kmr í vmagha ſkíꝼti þa er han oꝛ vmæghð en han er xx vættra gamall þa a han at ꝼa hueríum ſokn ſina oc ꝼearhald er hann vil er hann kan æíghi ſialꝼr ꝼirir a ſea oc oll annor ꝼoꝛræðe n eꝼ kalmaðꝛ kuangaƶ eða kona gíꝼtíƶ ꝼirir vttan ꝼrenda rað haꝼe ꝼirir goꝛt landſkyldum allum oc a væxti ꝼear ſíns við ærꝼíngía v kmr ſa vmaghe a hendꝛ manne er han a æighi at varðvæíta þæim ſkall han hæimſteꝼna er varðuæíta a Sua ſkulu vattar hans mæla her er vmage ſa er þu ſkalt varðuæíta en æighi ſa er híngat ꝼluttí þa ſkall han ꝼela honom abyrgð a hende þæſſ vmagha v kmr vmaghe a hendꝛ manne gere huart er hann vill at ꝼre aꝼtr a hæll eða till þíngs late þíngum meta huert ꝼara ſkall n eꝼ a hæll ꝼrer þa ſkall han ꝼara at náátſtaðum þæím er þíngat ꝼoꝛ han ſækkr yri sylfrs við konong huer en æighi tækr við Sa oc er æighi vill viðꝛ taka bte æꝼtír dome ꝼullar btr oc ſua þægn eꝼ han ðyr aꝼ biarghlyſí v æíghu menn vmaghum at ſkipta oc vill annar ſkipta en annar æíghí þa ſkall hann ſtæꝼna honom till vmagha ſkiptís v kmr han þa er væll n V · a · eꝼ han kmr æighi þa læiði hann vatta ſína at han ſtæꝼmdi honom þíngat Skípti ſiðan valenkunnír menn oc luti þæím vmaghum haꝼe hann ſín lut j bꝛott oc abyrgí hínum ſín lutt eꝼ v ꝼrer maðꝛ ꝼram þænn vmagha en han er ſkyldꝛ ꝼirir lagha ſaker ꝼram at ꝼra þo at annar se ærꝼíngí oc ber ſiðan arꝼ eða rettar ꝼar vndír han er vmaghe var eða með hueríum hætte er honom aꝼlaƶ ꝼe oc eꝼ ſa a ꝼe æꝼtír en ꝼram vaꝛ ꝼrðꝛ þa er han andaƶ þa ſkall ſa er han ꝼrðe ꝼram eða þæſſ ærꝼíngi taka avaxta lauſt ſlikt ſem han lagðe ꝼirir han en ærꝼíngí þætt ſem auk er v væítír maðꝛ manne ꝼirir guðs ſaker þæim ſem han er ꝼirir lagha ſaker æíghí ſkyldꝛ ꝼram at ꝼra þæt ſkal guð anbuna honom en æíghi koma ꝼe ꝼirir huatke við han eða hans ærꝼíngia vm ætt er allum monno;m kunnikt vm þæn mikla koſtnað er men haꝼa her mæír j venío dꝛægit i þuíſa lande en engu aðꝛ vm bꝛullaups gerðír ſua ſem maꝛger haꝼa raunn aꝼ með ſtoꝛom ſkuldum Oc aꝼ þuí gerom ver allum monno;m kunnikt at nu er ſua tækit vm alt landet at ængi ſkall lengr gera bꝛullaup ſitt en vm í dagha n ſa er lengr gerer er ſæckr íí aurom sylfrs við konong ſa er væítír n hinna huerr er þíggr yri sylfrs lengr en nu er ſkilt vm rꝼi þeſſe er men gera þa ſynaƶ oſſ ſem þau ſe mæír goꝛ til oꝼſa oc ꝼraſagnar en till ſalo botar við þænn en ꝼram er ꝼarenn Oc þuí gerom ver allum mͫ kunnikt at þui bætr þikkir os en mæíri almoſa er goꝛ ꝼirir ſalom manna n þæt ꝼírir bíoðom ver at þær ſe nokoꝛar dꝛykkíur medan þætt ærꝼí er goꝛt n ſa er aðꝛuuis gerer en nu er mælt þa er han ſæckr íí aurom  víð konong n huer ſa er þíggr yri sylfrs haꝼa þeſſe ærꝼi goꝛ veret með miklum koſtnaðe oc vuíðꝛkmelegha þui at ꝼeet er yðt með engare nytſemd en þæſſ ſkuldir vloknar er ꝼeet atte oc opt ſtoꝛ vandꝛæðe oc mandꝛap aꝼ voꝛðet ꝼirir ſaker oꝼmikillar dꝛykkiu her  bꝛðꝛ íí eða ꝼlæíri oðolum ſin a míllum eða konoꝛ þær sem oðolum ſkulu ꝼylghía þæt er dotter oc ſunar dotter ꝼaður ſyſtír oc bꝛoðoꝛ dotter þa ſkulu i þa kuiſl oðol huerꝼa ſem loten ero bæðe at boðom oc at abuð bioða þui at æíns j aðꝛa kuiſl at þa ſke þꝛott eða aldauda arꝼar verði n æíghi ſkilíaƶ oðoll með þæím ꝼyr en huaꝛ ma æigha dottoꝛ annars n eꝼ bæðe er íamſkyldt till aꝛꝼs kalmaðꝛ oc kona þa ſkall ſua ſkipta oðolum með þæím ſem arꝼe v ero bꝛðꝛ í eða ꝼlæírí oc andaƶ æinhuær ꝼyr en ꝼaðer oc liꝼír æꝼtír ſun eða dotter þa ſkall þætt en til er þænn lut lyſa oðala at ꝼímtungſ ꝼalle vndan ꝼaður bꝛðꝛom ſínum ſem ꝼaðer hans ſtoð till at taka æꝼtír ꝼaður ſin n æíghí ma han ꝼyr lyſa en ꝼaður ꝼaðer hans er andaðꝛ her v ſkall lum þær íarðer tælía er oðolum ſkulu ꝼylghía v er æín er vattar i rettar botom vars virðuleghs herra hakonaꝛ noꝛegs konongs híns koꝛonaða er han gaꝼ j rettar btr allum noꝛeghs monno;m at eꝼ íoꝛð líggr vndir ſama ætlægg lx vættra eða bætr þa værðꝛ þæím er hæꝼir ſu ioꝛð at oðli ſua at þa íoꝛð ma ængí maðꝛ vndan honom bꝛígða Sv er annur er maðꝛ þíggr aꝼ kononge nema hann haꝼe með aðru ſkiloꝛðe geꝼet v er hín þꝛiðia en íí langꝼæðꝛ haꝼa aat oc kome vndír hínn ꝼíoꝛða ſamꝼlyt v er hín iiija er menn ſkiꝼta oðals ioꝛðum ſín a millum en æigí oðolu annara manna  v͛ðꝛ þæt þa huers oðall er i þuí ſkípti ꝼer her v vilia menn ta oðolum ſkipta ſin a míllum æꝼtír þui ſem lotenn ero oc ſkípta oðals ſkíptí oc ero þæir aller a æít ſatter ſkíptí ſem þæir uílía oc læggí lutí a oc haꝼe þætt huær er lytr  lyſi a þíngí huat huær hæꝼir loteð oc eꝼ þæir iatta þui aller þa ſkall þætt ſkíptí æighí ríuꝼa v uilía menn oðals ioꝛðum ſinum ſkipta oc haꝼa heraðƶ menn sína við þa ſkall ſa er ſkipta vill ſtæꝼna þæím allum till íarðar er mote æíghu sua langu ꝼirir at vm lið meghe ſyſla at openne ioꝛðu oc vſaenne sa ſkall ſkiptí raða er ſtrſtom víll ſkípta eð ſkapte ma ſkípta ínnan garðƶ nema alburðꝛ þíkkí bættri vera en með augna ſkote vttan garðƶ arkſtæína ſkall þær niðꝛ ſætia oc graꝼa ſem þæiɼ værða a ſatter oc læggia j hia iij ſtæína þæir erro kallaðer lyríttar v eꝼ æinn huær víll æighí till ſkiptís koma ſa er ſtæꝼnt var þa ſkall þo ſkípta ſem nu er mælt íthni ſkall till haꝼa at han hæꝼir ſtæꝼmt honom þíngat till íarðar ſkiꝼtís við ſik Luti ſkall þa j ſkaut bera ſua maꝛgha ſem þæir æighu j ioꝛðu till þa ſkulu ſkilrikir menn ſea mark luta þæirra oc vita huat huer lytr i huſum eða j íoꝛðu ðꝛer menn ſkulu lutí þæirra bera en ſíalꝼr vilía æighi  þíng ſkulu þæir þa ꝼara oc lyſa oðals ſkipti ſíni þa haꝼa þæir at laghum oðolum ſínum ſkipt v eꝼ ſa maðꝛ er æíghi innan landƶ er oðall a með þæím þa ſkall hann gera honom manoðꝛ ſtæꝼnu aꝼtr till iarðar ſkiptís við ſik v eꝼ han kmr æighi aꝼtr at þessaꝛi ſtæꝼnu þa ſkall hann ſtæꝼna ærꝼingía hans aꝼtr till ſkiꝼtis viðꝛ ſik oc ſtæꝼni ſem hann være ſialꝼr i hía Nv vill hann æighí till ſkíptís koma þa ſkall hann ſtæꝼna honom till með vatta í till haꝼuð bles oc níote þær vatta ſínna at han ſtæmdi honom til iarðar ſkíptís Sa ſkall ſkiꝼti raða er ſtrſtom vill ſkípta Skípti hæilum beom j ſundꝛ eða halꝼum nema þæim þikkí allum annat ſannare v ſkulu valenkunnir menn ſkípta oc luta a þíngí siðan mærki huer ſin lut ſíalꝼr n valenkunnír menn kaſte j lutt þꝛíotƶ vmærktum oc lyſi þær þeghar huat huer lytr þænn ſkíptí ſkall haldaƶ vm aldꝛ  vm æꝼe ngi maðꝛ ſkall aðrum alburðar ſynia ínnan íí vættra sa ſkall aꝼ lata en mæira heꝼír er oll ſæghír till oc læggi till híns en minna hæꝼir oc haꝼe þo þænn lutt huar en laut vm ꝼ maðꝛ vill oðals ioꝛð ſína ſælia þa ſkall með þæim hætte oðoll bíoða eꝼ ꝼoll værða at ꝼara till þíngs þær innan ꝼylkís ſem íoꝛð líggir þa en ſyſlu maðꝛ er a þíngí oc tala ſua haat at aller hyri þæir sem þær ero oc næꝼni æígnina a naꝼn með þeſſom oꝛðom ign þeſſa er oðal mítt er oc ek værð nu at ſælía þa byðꝛ allum mínum ꝼrendom þæím ſem till lauſnar ero komner oc gere ek ſtæꝼnu till oðals monnom þæím ꝼyrſt en nanaſter ero oc æighu þo aller oðals menn boð a at kaupa lyſa með ſlikum værðaurum ſem vi ſkynſamer menn meta oc gere ek lagha ſtæꝼnu til aura lyktíngar at ꝼulnaðe oc at gula þíngs lagum rettom n ſu ſkall lagha stæꝼna vera at þæir haꝼe lyſt íoꝛð þa inna ví manoða nauðſynía lauſt n þeſſa boðs vatta ſkall hann æighi lengr abyrgíaƶ en x vdír mik oc mín ætlæg oc vær ek þeſſa ioꝛð laghum oc dome v koma þæír baðer till iarðar vm varet þa ſkall ſkíande dom ſætia ví menn ſkílrika aꝼ ſínní hende oc bioðe værianda at ſætia halꝼan dom a mote ser oc næꝼna aðꝛa ví menn I þema dome ſkulu æighi ſitía ꝼrendꝛ ne maghar ꝼærmennengar ne nanare oc æighi vítni bera ꝼeandmenn ne oꝼundar men n eꝼ annar huar ser þænn j dome þa ſkall næꝼna han oꝛ með vatta í oc ſkall næꝼna ſkilríkan mann j ſtaðenn v ſkall skíande læiða ꝼra vítni ſín þau ꝼyrſt at han ſagðe honom ꝼirir íoꝛðu ꝼirir íoll oc ſtæꝼnndi honom till iarðar tyſdaghen æꝼtír pascha víku tíl vítna oc aura viðꝛ taku ær neſt ſkall han læiða oðals vítni ſín aroꝼa íí þa en tuítug͛ varo þa en ꝼæðꝛ þæirra varo andaðer oc þær oðall boꝛner j þui ꝼylkí oc bere ſogn ꝼaður ſínſ oc ænkís mannƶ annars n þa ſkall han aðꝛa íí haꝼa en en xv vættra varo þa en ꝼað͛ þæirra var andaðꝛ v ꝼulnaƶ honom þeſſe vítni þa ſkall han bíoða værianda at lata ꝼram ſin vithní oc eꝼ þæir vilia ætíaƶ anduíthnum a þa ſkall huarge ſuæría lata Ꞇíll loghmanƶ ſkall þa ſtæꝼna oc ſkall ſa lata ſuæria ſem loghmanne þikki at ſannare haꝼe oc þær aura græiða at iamꝼullu ſem at dome æꝼtir þui ſem íoꝛð var metenn n eꝼ loghmanne þikki ſa rettare haꝼa er varðe þa liggi íoꝛð ſem komm ar þær till en loghlega er vndan ſoot v kmr ſa æighí till iarðar er ſtæmt var þa ſkall ſkíande lata bera ſtæꝼnu vítní ſín ſiðan oðals víthní þa ſkulu dmander dma honom íoꝛð en hínum aura ſlíka ſem ví ſkynsamer menn meta oc ſyní aura oc haꝼe at lane þær tíll en hín hæímtír oc abyrghíƶ ſem ſít ꝼe n eꝼ honom ꝼalliaƶ þeſſe bꝛíghð ꝼirir æínnar huærrar nauðſyníar ſaker er ví ſkynſamer menn meta þa bꝛígdi þessaꝛi ioꝛðu þo at ſiðar ſe ſua ſem nu er mælt heʀ N eꝼ han ſuarar þui at þeſſe ioꝛð hæꝼír leghet vndir varom ætlæg ꝼrenda er oðolum æighu at ꝼylghia lx vættra eða bætr oc væʀ ek þeſſa ioꝛð laghum oc dome oc gere ek þer ſtæꝼnu till at lyða hæꝼdar vítnum mínum tyſdaghen æꝼtir paſcha viku till þæirꝛar ſamo iarðar er þu ſæghír mer ꝼirir þa ſkall væríande lata bera hærꝼðar vithni ſín ꝼirir domſ monno;m oc ſkulu þæir þetta vithní bera er þæt megho muna en þeſſe íoꝛð kom vndír þæirra ætlægg n eꝼ þæir ero æigi þa bere þæir men en tuítughír voꝛo þa er ꝼæðꝛ þæirra varo andaðer oc bere ſoghn ꝼaður ſins oc enkís manƶ annars oc eꝼ honom ꝼulnaƶ þeſſe víthní þa verðꝛ honom ſu ioꝛð at oðlu þo at híns være aðꝛ n eꝼ væríanda ꝼulnaƶ æighí þeſſe vithní þa niote ſkiande oðals vithna ſína ſem loghbok vattar ſuoꝛ N eꝼ han ſuarar þui at þeſſe ioꝛð var loghboðen yðꝛ ꝼrendom oc trygð oc ſkytt vndír mik oc mín ætlægg oc vær ek þeſſa ioꝛð laghum oc dome oc gere ek þer ſtæꝼnu till þæirꝛar ſamu iarðar er þu ſæghír mer ꝼirir tyſdaghen æꝼtir paſcha viku at lyða þær boðs víthnum mínum oc ſkytingar Skall þa væriande læíð vithí ſín ꝼirir dome þa er þæt bere at þær varo̅ vit ner at þeſſe ioꝛð var boðloghð oc ſkytt vndír þenna mann  hanſ ætlægg Oc eꝼ honom ꝼulnaƶ þeſſe víthní þa værðꝛ honom ſu ioꝛð at oðlí nema hín læiði nauðſynia vítní ꝼram at han var ꝼelaus þa er ioꝛð var boðen oc þætt með at han lyſti a hueríum x vættrum at han var ſyn at bꝛigðar manne oc late þær ꝼylghia oðals vithní Slika íoꝛð ſkall huær maðꝛ aꝼtr græiða ſem han tok n eꝼ ioꝛð er bættrí þa ſtoðar honom þætt n eꝼ íoꝛð er værri þa bte ſem vi ſkynſamer menn meta vm v eꝼ maðꝛ vill ioꝛð ſína ſælia at ꝼoꝛſalu till aꝼtr lauſnar ꜱa er ꝼoꝛſalu male rettr at ſlikan yri ſkall maðꝛ taka ſem han ræiðír v vill han lyſa ioꝛð ſína þa ſkall hann bíoða honom ꝼe ſítt ꝼirir nottena hælghu oc æꝼtir michíals messo oc gere allt i ſenn at ſtæꝼni honom till iarðar tyſdaghen neſta æꝼtir paſcha viku oc till aura viðꝛ taku nema hin vili þegar við aurum taka ſlikum sem vattar vítu at han græíddí honom n eꝼ han dylr þæſſ þa halde ꝼram ſokn ſinní oc níote vatta ſinna huerſu hann ſagðe honom ꝼirir ioꝛðu eða huerſu han ſtæmꝼdi honom till aura viðꝛ taku Oc eꝼ þæt bers at ꝼullu þa ſkall hann niota vatta þæirra huerſu mikla aura han a j ioꝛðu þessaꝛi þa ſkall hann honom slika aura bioða ſem vattar hans haꝼa boꝛet honom vítni till an ſkall græiða honom i ſliku ꝼe ſem hann hæꝼír till j gulli  i bꝛendo ſylꝼri oc gangſylꝼri kyr oc koꝛn smr oc varu iamykít ſem han matte kaupa með þui gulli eða brendo ſylꝼri en han kypti þa íoꝛð með oc vi ſkynſamer menn meta at þæt ꝼe ſe æighí værra en þætt er ꝼirir ioꝛð var græiðt n eꝼ han miſſír vatta þæirra er í hía varo þa er han ꝼek ꝼe ꝼirir ioꝛð oc ſkill þa a hue mikít ꝼe þæt var oc hæꝼír ſa æighi vítní till er ꝼirir ioꝛð græiddí þa ſanne ſa með æín æiði ſínum er gældꝛ at her er iamíkít ꝼe oc íamgott ſem ꝼirir ioꝛð var græiðt nema hin late ꝼram í manna vithnu at ꝼe var mæíra oc bætt v eꝼ ſkianda ꝼulnaƶ ſokn ſín þa væiti han voꝛð íoꝛðu ſinní en hín aura þui at þa hæꝼir hann ſott aꝼtr ioꝛð ſina at ſkílum oc at logmale retto v eꝼ hín víll haꝼa ꝼe ſítt er ioꝛð hæꝼír ſke sem vita ꝼe vm v líggr ioꝛð na x vættr oc er æíghi lyſíng a þa liggr hon till ꝼulra aura þæím ſem atte En lyſíng er a ængu nytt nema bæðe íatte kaupí oc ſale oc eꝼ annar iat næíttar þa níotte vatta ſínna þa er i hía varo ſkiloꝛðe þæirra oc kaupí v a ækkía eða mær boð a íoꝛðu ꝼultiða þa ſkulu þær ꝼa vmboðs mann iaꝼnan at rette þæím er vería ſkall oc ſke ſua ſem huer vaar vndan aðꝛum oc ſua ſkulum ver vndan þæím bꝛigða huerſu v kmr ſu ioꝛð vndír kono er menn ſtanda till lauſnar vndan henne þa ſkulu þæiꝛ ſæghia henne ꝼirir ioꝛðu vm hauſtið ꝼirir nottena hælgu með vatta í oc ſtæꝼna henne till iarðar þæirꝛar er ſa vill lyſt haꝼa tyſdahen æꝼtir paſcha viku oc take þær við aurum ſlikum ſem ví ſkynſamer menn men meta v komr ioꝛð vndir vmagha ſu er menn ſtanda till lauſnar þa ſkall vndan vmboðs manne lyſa sem aðꝛ er ſkilt vm v uill maðꝛ mala ſtæꝼnuioꝛð ſína bꝛígða eða mala ioꝛð oc er ſa vttan landƶ eða vttan lagha varra en hond hæꝼir at þa ſkall han vndan vmboðs manne bꝛigða eꝼ han er till n eꝼ han er æighí till þa ſkall íoꝛð bꝛígða vndan ærꝼíngía ſua ſem vndan hínum ſkuldi v ſælr maðꝛ íoꝛð oꝛ ſtæꝼnu þa ſkall han bꝛígða vndan huarom ſem han vill þæim er ſældi eða hinum er þa er handhaꝼe att oc ſua mala ioꝛð hitt ſama her ꝼ maðꝛ ꝼínnr iarðꝼolghet ꝼe haꝼe konongr þꝛíðíung oc ſa þꝛiðíung er neſt a til haughoðals at tælia oc ſa þꝛiðiung er ꝼínnr er hann hældꝛ vpp at laghum ællíghr halꝼt konongr mala byggia en íí vætr Abuð iaðar hæímolar tækíu en lanƶlæígha hæímolar loð oc alla averka þænn er i kaup þæirra kom Lyct ſkall landſkyld ꝼirir ſumar mol eða ſlær oc sker þæím er ioꝛð a N eꝼ landƶ dꝛotten værðꝛ buſlitƶ maðꝛ oc vill ꝼara till íaꝛðar ſínnar þæirꝛar er han hæꝼir aðꝛ aðꝛum byght þa ſkall han lyſa íoꝛð ſina aꝼ þæím er aðꝛ hæꝼir læight æinni arðar læighu oc ſæghía honom till ꝼirir nottena hælghu at han er buſlítƶ maðꝛ oc ſanne þæt með æin æiði eꝼ læíghlendengr miſtryr hann vs ſkal gera ſem ſkíld ero en eꝼ æigi ero goꝛ þa a landƶdrotten j loðenne ſua mikít sem huſít metƶ oc ſua ſem iamykit ſe vloket aꝼ landſkyldínní n eꝼ hus ero værri goꝛ en ſkild ero þa ſkulu ví ſkynſamer menn meta hus en læighlendengr bꝍte sem meteð værðꝛ oc varde loð till þæſſ loket værðꝛ vm v ſkall van huſum vpp halda allum þæim er a ioꝛðu ero þa er han kom þær þækkia væll oc halda dꝛopa lauſum han ſkall oc halda vpp toꝛꝼ valum oc vínſkæiðum oc krokraꝼtum oc bua ſua vm at æighi kome ſlagh a væggí oc eꝼ ſua er vm buít þa ſkal læíglendengr æighi abyrghiaƶ at hus ꝼyrníƶ En eꝼ maðꝛ ꝼyr hus niðꝛ ꝼirir vanrktar ſaker þa gere annat hus j ſtaðen n eꝼ maðꝛ gerer hus a annars manƶ ioꝛðu þætt er ækkí var ſkilt a hendꝛ honom oc ækkí var þæim læighu ꝼall j er íoꝛð a tok timbꝛ  annars manƶ moꝛku oc oll tilꝼong oc ſætti hus a auðar tuꝼtír þæt hæita alt auðar tuꝼtir er æighí ſtoðo hus a þa er han kom þær till iarðar þætt er kallað hghenda hus þætt ſkall bioða landƶ dꝛotne at kaupa með í manna vithní þa er læíglendengr ꝼær aꝼ íoꝛðu oc kavpi sem ví ſkynſamer menn meta n eꝼ han vill æíghi kaupa ſæli huerium ſem hann vill eða haꝼe bꝛott ꝼlutt vm kroſſ meſſo vm varet n eꝼ þa er æigí a bꝛotto þa æignaƶ landƶdꝛotten huſít vm N eꝼ ꝼoꝛnt hus er ſkilt vpp at gera oc værðꝛ æighi vpp goꝛt þa ſkall bta ſem ví ſkynſamer men meta n eꝼ hín vill æíghí luka þa ſkall landƶ dꝛottenn ꝼæſta logh ꝼirir loð hans oc læggia ꝼímtaſtæꝼnu oc ſkulu bndꝛ iammikít dma oꝛ loð hans landƶ dꝛotne ſem huſít metƶ eꝼ v ſælr maðꝛ ioꝛð a læíghu oc vill æíghí þæn lata haꝼa er tok þa ſkall ſa loghꝼæſta ioꝛð er læighðí oc læggi ſá ꝼimtar ſtæꝼnu oc níote vatta ſínna huerſu han hæꝼir ioꝛð tækna oc eꝼ honom bers at ꝼullu þa æíghu bndꝛ at dma honom læíghu íoꝛð ſina æꝼtir þui ſem vitní baro v læíghír maðꝛ íoꝛð oc vill æígí haꝼa þa ſkall landƶdꝛotten ꝼara till en halꝼr manoðꝛ er aꝼ ſumrí oc ſa þa ioꝛð oc nyta ſer ſem hín hæꝼði æígí læígða oc byggía eꝼ þætt vill han  hæimta þo læíghu aꝼ þæim er læígði oc ſuare ſua læiðangre sem landſkyld ꝼ v ſælr maðꝛ æína íoꝛð ij monno;m a læíghu þa ſkall ſa haꝼa er ꝼyrri tok oc ſua ſkall hueruetna þær ſem maðꝛ ſælr í monno;m hitt ſama þa ſkall ſa haꝼa er ꝼyrri kaupír eða læíghír halda ſkall han ſkila dome ꝼirir oc níote vatta ſinna at han tok ꝼyrri Adꝛa ioꝛð ſkall han hínum ꝼa eꝼ till er n eꝼ han hæꝼír æíghi till þa ſkall landƶ dꝛotten gíalda ꝼe iamykít ſem han ſkildi ser  læíghuna oc ſe ſiðan ſatter n þetta ſkulu þæir rynt haꝼa innan halꝼs manoðꝛ ſiðan ioꝛð er ij bygð vm v eꝼ konongs vmboðs maðꝛ byggír konongſ íarðer í heraðe at arðar mala þætt ſkall haldaƶ at þæirꝛí abuð oc landſkyld ſem læíghuliðí hæꝼír vithni till þui at ſua ſkall konongſ iarð byggía ſem vm aðꝛar æignír ſkíll j laghum þo at vmboðs manna ſkíptí værði þa ſkall huær sin læíghu mala haꝼa n eꝼ maðꝛ tækr mutu till konongs íarder at byggia eða annara manna gialde aꝼtr ſlikt ſem han  mutuna oc gíalde ſlik tuau kononge n ꝼirir þær iarðer en konongr a æíghí gialde halꝼt kononge en halꝼt íarðæíghanda oc ſe ſkildꝛ við vmboðet oc hæíti dꝛengr at værrí n ſa er mutuna gaꝼ gialde ſlikt ſem hann gaꝼ till ſem aðꝛ er ſkilt oc ſe ſkildꝛ við abuð iarðar v byggir maðr dyrra en vande hæꝼir a veret akte þui ꝼramar till læiðangrs oc landuærnar ſem læígha er mæíri ſe annat huart aukít ꝼirir baðom eða mínkí ꝼirir baðom æꝼtir þui ſem byggíƶ n eꝼ konongs vmboðs maðꝛ lætr hans æígnír vndan gainga at vilia lyſí oc vanrktar oc þo at konongdomrenn ꝼae aꝼtr gíalde vmboðs maðꝛ iammykit ſem vndan gek aꝼ hans vanrkt eða ſkaðe varð at eꝼ han viſſi N eꝼ maðꝛ ſæghír æigi ioꝛð manƶ lauſa ꝼirir hælghu nott þa ſkall han haꝼa þa íoꝛð eꝼ landƶ dꝛotten vill halda honom við hond þa xí manoðe at læígu ſlikrí ſem aðꝛ var ſkílt n æꝼtír hælghu nott þa bíoðe landƶdꝛotten honom ioꝛð ſína nv vill han æighi haꝼa þa haꝼe landƶdꝛotten ioꝛð ſína oc læígu aꝼ hínum er aꝼ ꝼoꝛ ſlika ſem aðꝛ var ſkilt n eꝼ maðꝛ gerer kaldakoll aꝼ íoꝛðu manƶ þa er þæt en maðꝛ ꝼær aꝼ ioꝛðu mannƶ ꝼirir hælghu nott sua at ængi maðꝛ er aꝼtr á þa a landƶdꝛotten alt þæt en aꝼtr er oc gíalde honom a oꝼan ork sylfrs n eꝼ maðꝛ andaƶ ſa er a íoꝛðu bío oc kallar landƶdꝛotten vlokna landſkyld þa níote arꝼe hins dauða vitnís ſíns at loket er oc ſua vm alla abuð iarðar n eꝼ han hæꝼír æígí æígí víthní till þa haꝼe landƶ dꝛotten En eꝼ huarge hæꝼír till þa ſueri arꝼe oc huſꝼryia híns dauða at æighi ſtendꝛ abuð ſua æꝼtír ne landſkyld at þau víti ſkill á oc eꝼ þau ſueria haꝼe landƶdꝛotten ſua buít oc sua eꝼ landbuí er í vtlæghð vm Sa er ꝼardaghr en ꝼyrſtí i laghum en rumhæílaghr er neſtr æꝼtír xíí dag in ſkall lata tma holꝼ hus er a ioꝛðu byr till þæſſ er hann hæꝼír tækít ser íoꝛð oc manoð ꝼra þuí er han hæꝼír ser íoꝛð tækít n at vtækinní íoꝛðu haꝼe han holꝼ hus tíll ſumaꝛ mala en ꝼioꝛðong till kros meſſo eꝼ han er buſlítƶ maðꝛ Sa ſkall kræꝼía huſa ſkíꝼtis er till iarðar ꝼær eð vatta í oc lyſi þuí vndir þa at han kræꝼr huſa ſkíptís oc gere honom ꝼímt till n eꝼ hann vil æighi ſkíꝼta næꝼni han granna ſína ij oc ſkipti þæir till lut ꝼalƶ oc luti ſíðan n eꝼ han ſtendꝛ ꝼirir ſiðan gialde þæím ork ꜱylfrs er till ꝼær oc haꝼe han hus ſín æíghí at siðꝛ n eꝼ hann vill æighi gialda ske ſem vita ꝼe n þeghar en ſkípt er þa ſkall ſínum huſum huar raða n þo at æít naut bindí a lut annars lyuís lauſt ſæckr í aurum sylfrs við þæn er till íarðar ꝼær vm N aꝼ íoꝛðu ſkall læggia ꝼioꝛðong í troð vættrar myki ſkall ræiða alla í troð þinnugh sem vmykíað er nema a þa æína nott er han ꝼær a bꝛott vm moꝛghunin æꝼtir n eꝼ troð er mykíað þa ſkal þíngat ræiða sem meſt er þoꝛꝼ at oc hann meghe þæt með æiði ſínum ſanna eꝼ landƶ dꝛotten vill n eꝼ han vill æígí ſuæría þa gíalde han ſkaða þæn ſem ſkynſamer menn meta þæím er till íarðar ꝼer eꝼ han hæꝼír at vlaghum wnnít yrlagh i minƶta laghe ſkall haꝼa a halꝼs punds ſaðe hueríu eða gialde halꝼan yri sylfrs VIa ꝼer ꝼirir huert er miſſir n eꝼ maðr ſær vætr rugh þær sem akr er oc ꝼær han aꝼ iorðu haꝼe aꝼ alƶækki n eꝼ han græꝼr vol tíll innan garðƶ haꝼe aꝼ ꝼr mæle ſín n eꝼ han græꝼr voll till vttan garðƶ oc gærðír vm haꝼe halꝼt huar ſa er sere oc hín er tíll iarðar ꝼær ꝼ íoꝛdu ma ſa maðꝛ en læighír ækki væíta nema íí los viðaꝛ oc í ſkaꝼs n landƶdꝛotten ſlikt er han víll ſua at þæím er læíghír værði æighi ſkaðe att allu þuí er í kaup þæirra kom her v eꝼ maðꝛ ꝼær aꝼ ioꝛðu þa ſkulu hurðir íí ſtanda þo at ængi ſtðe þa er han kom þær ſtoꝼo hurð oc burs hurð oc ældhuſ hurð oc ſtanda allar þær en aðꝛ ſtoðo v eꝼ han tækr æína hueria þa hurð oc ꝼrer a bꝛott þa ſkall hann aꝼtr ꝼra oc læggia landnam a landƶ dꝛotne eꝼ han hæꝼír lyſt í ꝼra n eꝼ þær ꝼylgír nokot aꝼ þꝛeſkældi eða aꝼ vpdyrí eða gattar tre oc þo at æin ꝼlís ꝼylghí þa er þætt husbꝛott bte ork ylfrs halꝼa kononge en halꝼa þæim er íoꝛð a n eꝼ han bꝛytr ſetſtokka oꝛ huſi eða bꝛikr þær en grpíng haꝼa nomet þa ſkall han þætt aꝼtr ꝼra oc gíalde ork ylfrs halꝼa kononge en halꝼa landƶ dꝛotne oc ſua ꝼirir alt þæt en huſbꝛot nemr oc gere hus íamgott ſem aðꝛ v ſkall han bꝛott ꝼra með ser aꝼ ioꝛðu alt þætt sem hann a at ꝼra með retto hy ſitt oc koꝛn at lokenne landſkyld æꝼtír hína ꝼyrſtu ꝼardagha oc oll annur andboð þeghar han vill han ſkall bꝛot ꝼra lava þílí oc viðar koſt híalma oc híalrðoꝛ langþili oc þuærþili oc alt þæt er æigi hæꝼir grypíng nomet eða nagla ꝼæſt vndír bialka eða bíta þa ſkall han bꝛott ꝼra oc verk víð ſin allan n eꝼ maðꝛ gerer ser huanna garð eða lauka garð haꝼe a bꝛotto vm kros meſſo vm varet n alt þæt er æꝼtir er at ꝼſto ꝼardaghum þa æígníƶ ſa er ioꝛð á nema hín haꝼe ꝼꝛt í ꝼíoꝛu eða a bærgh vttan garðƶ þær ſem huatke er at aka iꝼír akr e eng þæðann oc haꝼ bꝛott ꝼlut at botolꝼs vaku n eꝼ lengr lígr þa a landƶ dꝛottenn her værvetna þær ſem maðꝛ ſitr a vtækíní íoꝛðu þa a landƶdꝛotten loð alla n hín lyſí ut bu ſít með landname við landƶdꝛotten v vil hann æighí aꝼ íoꝛðu ꝼara þa ſkall iarð æíghande ſtæꝼna honom þing oc bæiða bꝍndꝛ liðs at ꝼꝛa han aꝼ íoꝛðu ſinni huer er ſæckr yri sylfrs er æighi víll ꝼara vmboðs maðꝛ konongs er ſkyldꝛ till at ꝼara ꝼirir bondom oc oðlaƶ með þuí halꝼa ork sylfrs kononge till handa huerſu ꝼ maðꝛ a koꝛn ꝼalt i ſtaða eða hy þa ſkall hann bíoða landƶ dꝛotne at kaupa með vata tua oc gera honom halꝼs manoðꝛ ſtæꝼnu till værðƶ lyktíngar ſliks ſem ví ſkynſamer menn meta íí aꝼ huars hende n eꝼ hann lykr æighi þa værðí sæli huerium er han vill v eꝼ tuæír menn æighu ſtaða ſamann huart sem er koꝛn e hy þa ſkall huarge bꝛott ꝼlytía ꝼyr en ſkípt er n eꝼ maðꝛ hggr hy a lutt annars manƶ þa ſæckiƶ hann æighi meðan han hæꝼir æꝼtír ſua mikít sem han þarꝼ till at læggía n eꝼ han ꝼlytr bꝛott alt ſæckr í aurum sylfrs við þæn er hy atte oc æinæiði með at hann ꝼlutti æighi minna hy aꝼtr þætt er granne hans atte en han ꝼluttí bꝛott vm v þurꝼu menn i byghðum ꝼrkoꝛn at kaupa þa ſkall ſa er þarꝼ ꝼara till vmboðs manƶ konongs með í manna vitní oc biðía han þíngſtæꝼna  næꝼna ſkynſama menn till at ranƶſaka bygðir allar ſua viða ſem þarꝼ oc þær ſem koꝛn ꝼinƶ till kaups ætle bondanom ꝼrkoꝛn ꝼyrſt oc híunum ꝼdƶlo till þæſſ er hann ꝼær nyt koꝛnn ighí skall oc mælta korn j ſlikum ſtoꝛnauðƶynium nema þær sem konongr loꝼar með bꝛeꝼom sínum v þær sem ꝼinƶ till ſalu koꝛn ne míoll þa ſælí þæím sem þarꝼ æꝼtir þui sem gengr ꝼleſtra manna a millum en ſa er æigi vill ſælía gialde halꝼa ork sylfrs haꝼe konongr halꝼt en halꝼt ſa er koꝛnkaups vaꝛ ſyníat oc take koꝛn eða míol ꝼirir engan pæning ſem aðꝛ oc ſkíptí þæirra a millum sem þurꝼu v bæiðaƶ þæiꝛ lykla oc ꝼa æighi bꝛiote hus eða hirðƶlur at vſæckíu huær sem a n eꝼ vmboðs maðꝛ aꝼrkeƶ þa gíalde han þeſſa halꝼa moꝛk þæím sem koꝛn eða moll þurꝼtu at kaupa n eꝼ nokoꝛ vær odde eða æggíu vere vgildꝛ huart sem han ꝼær ſoꝛ eða aðꝛar akuomoꝛ n eꝼ hann dyr aꝼ vere vndir konongs miſkun En n eꝼ læígh  lendengr ꝼær aꝼ íoꝛðu oc hæꝼir vppſlítið ſtaðu gaꝛðe v ꝼaðmum lengra gere gaꝛð ſlikan ſem var oc landƶ dꝛotne landnam n eꝼ maðꝛ ſlitr ſtaðu garðe x ꝼaðmum lengra þætt hæítír balka brot gíalde landƶ dꝛotne ork sylfrs oc gere garð iamgoðan oc íamlangan ſem aðꝛ Traðar garðe j aðꝛum hælꝼningínum ſkall æighi vpp ſlita n eꝼ vpp ſlítr gærðí annan oc læggi landnam a vm v eꝼ ꝼlæiri menn bua j huſum saman en æin huerſu ſem þæir ſkipta huſum þa æighu þæiꝛ aller dyr íamhæímolar þær sem v ſkíptar ero n eꝼ maðꝛ hggr ꝼlæiri dyr a huſum er þa varo a er hann kom till gíalde sylfrs halꝼa kononge en halꝼa landƶdꝛotne oc bte hus ſem ví ſkynſamer menn meta v ſkall maðr þætt taðꝼall haꝼa er þæſſ ꝼenaðꝛ ꝼældí er þær bíogge sem han hæꝼír ser bole tækit n eꝼ maðꝛ ræiðír mykí aꝼ annars manƶ bolꝼæſtu oc ꝼrer a akr sínn þa er hann ſæckr yrí ylfrs við þæn er atte mykína  tæði honom iamykín akr oc íamvæll ſem han ſatte tadde ser með ſeto hans er han ꝼlutti aꝼ v koma læíghuliðar æíghi aller j ſen till íarðar þa ſkall ſa kræꝼia ſkiptís er haꝼa víll með vatta ij eꝼ vbyghð er íoꝛð eða ſa er æighí komen er tækit hæꝼír ioꝛð þa mæle han ser tæigh iammykín oc tæði íamvt oc gere ſidan huart er þæir vilía at lutí eða haꝼe þæn huar en taddan hæꝼír n læighulida ſkípti halde æ meðan æínhuer byr a íoꝛðu n eꝼ æin huer ꝼær aꝼ íoꝛðu bꝛott en annar kmr till haꝼe ſa þa tæíghu oꝛ ioꝛðu oc huſum er till kmr ſem hín haꝼðe er bꝛott ꝼoꝛ níote huer ſinnar abuðar Sva ſkall íoꝛðu ſkípta at aller haꝼe tæíghu iamlanga oc iambꝛæíða oc iammgoða æꝼtír læíghu burð n eꝼ æínhuer hæꝼir bꝛæiðare tæígh eða lengra late ꝼalla ꝼra ſinum akre oc till híns er minna hæꝼír late aꝼ ſanom akre sem aꝼ vſanom oc haꝼe ækki ꝼírir ſtarꝼ ſítt n eꝼ hann vill æighí aꝼ lata ſke læighlendengr sem víta ꝼe vm v ſkall maðꝛ haꝼa oðals ioꝛð ſina at bua a hældꝛ en nokoꝛ annar valenkunnr maðꝛ alt þætt en ſamtymís líggr n eꝼ oðals nautar vilí a æighi byggía honom þa ſkall hann bíoða þæím læíghu ꝼirir ꝼardagha ſlika ſem aðꝛer vilía læíght haꝼa oc ſe æíghi at ꝼíandboðe haꝼa engi ſkall annars at ꝼíandboðe haꝼa n eꝼ menn ꝼara a nema sa víli bua a er ꝼe a j ioꝛðv þa rener ſahan þa ſkall han ꝼirir bioða monno;m a at vera n eꝼ menn ꝼara a þa þa ſkulu þæir aꝼ ꝼara ioꝛðu  oc gíalda kononge halꝼa ork sylfrs ꝼírir iarðar raan v líggr ioꝛð æighi ſamtynis þa ſkall han þo haꝼa hana eꝼ han hæꝼir ſina ioꝛð ꝼyr þa er han a oc líggr ſamheraðƶ oc ætia þær allu anduírkí a Eighí ma hann íoꝛð haꝼa er ꝼiall eða ꝼoꝛað eða ar vꝼrar bana n eꝼ ꝼlæírí menn bua i huſum ſaman en æín þa ſkulu þæiꝛ uiða at hínna tale en æíghí at íarðar magne þuí at híunm þurꝼu ældíng en æighí íoꝛð eꝼ N eꝼ maðꝛ hggr yk ꝼirir ploge eða arðꝛe e horvi eða yræíðí a varsdæghi ſa er at þuí verðꝛ kunnr eða ſannr han er ſæckr v orkum ylfrs við konongr oc bte gripp þæn er han ſpilti við þænn er atte  oc aꝼundar bott a oꝼan ſlika sem vi skynſamer menn meta æꝼtir mala vogſtum loghlega till næꝼndír n eꝼ maðꝛ ſtell íarne aꝼ ploge eða arðꝛe þꝛigíldi þætt er han ſtall við þænn er atte oc ví aura ꜱylfrs j þokka bott en kononge í ærkr ylfrs n eꝼ maðꝛ ſpillir ploghe manƶ eða hrví eða arðꝛe eða hggr ꝼæſti eða ſela bæíƶl eða tauma skokla eða byghill eða hoꝛnſpenƶl n eꝼ þeſſo værðꝛ æínuhueríu ſpilt bte ſem ví ſkynſamer menn meta oc ví aura ꜱylfrs i aꝼundar bott þæim er atte En oggua ma maðꝛ til plogs oc ards at vſækkíu oꝛ huers mannƶ moꝛku er hann vill þo at han biði ækkí lyꝼis tíll her v ſkall kræꝼía engía ſkíptís ſem akra aꝼ aðꝛum ſkall ængi ſla ne ſkera n eꝼ maðꝛ ſker akr eða ſlær eng annars manƶ þa ſkall hín er a ꝼara till oc ꝼæſta log ꝼirir akren oc engena huart ſem koꝛn eða hy líggr a eða æíghi oc læggí ſa ꝼimtarſtæꝼnu er hældꝛ þikkíƶ þurꝼa n eꝼ þæſſ værðꝛ akr eða eng er logh ꝼæſtí ꝼírir þa ſkall bæíða aꝼtr ꝼrſlo at aꝼtr kome ꝼirir ꝼímt oc læggi a landnam oc æínæiði með at han ꝼlutti æíghí mínna aꝼtr en í bꝛott En eꝼ han ꝼrer æighí aꝼtr bæíði vtt oc ſtæꝼní hæím ínnan halꝼs manoðꝛ oc eꝼ æíghi kmr hæím ſtæꝼni honom þíng ꝼír ran oc loghlyſu oc late bera vithní sín a þíngí ꝼírir ran oc loghlyſu oc late bera vítní ſin a þíngi huerſu ꝼaret er oc bæiði bndꝛ doms oc atꝼarar at taka ſem víta ꝼe n landbuí ſkall ængum loꝼa ræítr at at gera nema ſunum ſinum oc værkmonnom oc huerghí gera nema þær ſem ꝼalle við akr e eng n eꝼ ꝼlæírum loꝼar eða aðꝛuuís gerer þa a landƶ dꝛotten þætt sem a væx oc landnam oꝼann a aꝼ þæím er groꝼ n læíghlendengr bte hínum alt þætt er han værðꝛ ſíns í ꝼirir ſitt oꝛloꝼ við landƶdꝛoten her N eꝼ maðꝛ loghꝼæſtír ioꝛð ſína jnnan garðƶ eða vttan holt eða hagha e væiðíſtaðer þa ſkall loghꝼæſta at kirkíu eða a þíngi þær sem ioꝛð líggr n ſa er logꝼæſtír ſkall tala ſua haat at aller hyri þæír sem þær ero eꝼ þæir vilía n ſu loghꝼæſta ſkall ſtanda þa xí manoðe hína neſto eꝼ æíghande logꝼæſtír eða hans loghleghr vmboðs maðꝛ vm N eꝼ  er oꝛt konongs ioꝛð þa ſkall han ſua mikla aværka bott taka ſem ſkynſamer menn meta auerka oc landnam iamykít auerka bott þær till er auerki er værðꝛ íí ærkr ylfrs en halꝼu mæíra er loghꝼæſt er n þo at auerki ſe mæira værðꝛ þa ſkall landnam æíghí lengra ꝼram ganga n eꝼ í er oꝛt ioꝛð hærtugha eða ærchibiscups þa ſkulu þæir taka auerka bott æꝼtír virðíngu huart sem auærkí er mæiri eða minní oc ſua ſkulu aller auerka bot taka en landƶ dꝛotten íamykít auerka bott þær till er auærkí er verðꝛ xx aura n halꝼu mæíra en loghꝼæſt er n eꝼ í er oꝛt ioꝛð líoðbiscupc oc íarls þa ſkulu þæir taka landnam æꝼtir averka bott þær till er auerki er værðꝛ í marka halꝼu mæíra er loghꝼæſt er n eꝼ i er oꝛt ioꝛð abota eða abbadíſar eða vmboðs manna hæílaghrar kírkíu þa ſkulu þæiꝛ taka landnam æꝼtir auerka bott þær till er auerki er værðꝛ tolꝼ aura halꝼu mæíra er loghꝼæſt er n eꝼ i er oꝛt íoꝛð barruns eða ſtallara eða mærkís manƶ þa ſkall huer þæirra taka landnam æꝼtir averka bott þær till er auerki er værðꝛ íx aura halꝼu mæíra er loghꝼæſt er n eꝼ  er oꝛt ioꝛð hauldƶ þa ſkall han taka landnam æꝼtir averka bott þær till en averkí er værðꝛ vi aura n halꝼu mæíra er loghꝼæſt er n eꝼ i er oꝛt íoꝛð bonda eða þæirra manna er oꝛ annara kononga ríkíum ero oc her i lande ſtaðꝼæſtaƶ þa ſkulu þæiꝛ taka landnam æꝼtir averka bott þær till er averki er værðꝛ halꝼrar ærkkr halꝼu mæíra er loghꝼæſt er nema þæiꝛ ſe hærre menn at namꝼn botom Skall enkís manƶ landnam lengra ꝼram ganga en her er akueðet n allan aværka iardar ſkulu vi ſkynſamer menn meta vm N eꝼ ꝼlæiri menn æígu íoꝛð ſaman þa ſkulu aller menn at hinum bæƶſta manne landnam taka at vſkíptri ioꝛðu þæim er i ioꝛðu a með þæím oc ſkípti landname oc auærka æꝼtír íarðar mægní sem j ioꝛðu á n mær take landnam æꝼtír ꝼæðꝛ ſinum n ækkía æꝼtir þæím er neſt atte hana n eꝼ ſumír lyꝼa j nyƶlu j íoꝛðu en ſumír æíghí þa take ſa er æíghí lyꝼðí landnam ſítt ꝼult æꝼtir þuí ſem han er maðꝛ till n ſlikt aꝼ averka sem i íoꝛðu a n eꝼ íoꝛðu er í oðals ſkíptí ſkípt þa tækr ꝼult landnam huær aꝼ ſínum lut æꝼtir þuí ſem han er maðꝛ till v ꝼær maðꝛ i moꝛk annars manƶ ꝼirir vttan lyꝼí þæſſ er á oc vínnr j þa ſkall ſa er a læiða menn til ſtoꝼans oc lata ſea makar ſpæll þa ſkall ſa er i vann landname ꝼirir ſuara oc markar ſpællí eða ſyni lyrittar æiðí eꝼ æighande hæꝼir æigí vithní till varvetna þær sem maðꝛ hittír averka j íoꝛdu sínní þa ſkall bꝛott takka at vſækkiu vm v eꝼ ij menn eða ꝼlæiri æíghu moꝛk eða vthagha ſaman þa ſkall ængi mæíra j vínna en en ældí víð En eꝼ æín huer vill mæira j vínna þa ſkall han ſkía þa till ſkíptís er mote æighu æꝼtir þui ſem loghbok ſkil j oðals ſkíptum þui at ſa ſkal raða er ſkípta víll oc engi ſkall raða ne gera aðꝛum ꝼear ſkaða ne ſpæluírkí n eꝼ i yrkir at vſkiptu mæira er till kmr ſuare ſliku ꝼirir við þæn en moꝛk á ſem ſa ſkildi er j vann at vlyꝼi  ækki atte í ioꝛðunní bæðe landname oc auerka bott Ekkí ſkall hoggua j annars manƶ moꝛ nema vmꝼærðar menn ꝼarar græiða bott huart ſem bilaꝛ at ſleða eða at ſkípí eða til ældƶ nytiſ er vti byr vm nettr ſaker j ſamaſtað nema han nae huatke kaupí ne oꝛloꝼe a oc gengr nauðſyn við þa hogguí meðan han þarꝼ oc bte markar ſpæll landnams lauſt eꝼ ſa almaghar er a eða haus loghlegr vmboðs maðꝛ En eꝼ a ſkipi byrr æighí mæíra en þæim vínƶ ſamdghres nema ſua ſem aðꝛ skill En eꝼ mæíra hggr bte markar ſpæll oc landnam landƶdꝛotne nema han loꝼe vm v þarꝼ ſkipp vp at ſætía ſkere ſtyrimaðꝛ boð vpp ſua viða at þæír værði ꝼull aꝼla till vpp at ſætía oc vt þæt ſkípp sæckr huær halꝼum yri sylfrs er æighi kmr till þæſſ ſkípdꝛattar ueruetna þær ſem menn bꝛiota ſkipp ſín oc þíkkíaƶ æighí ꝼa ſíalꝼr boꝛghet ser þa ſkere þæir boð bondom þæím er neſter bua ſua mæghum sem þæiꝛ þíkkíaƶ þurꝼa ínnan þæirꝛaꝛ ſkípræiðu með ykium ſínum þæiꝛ er þuí koma við skulu þæir haꝼa ví aura ꝼirir leſt hueria er þæir na vpp ſkulu þæir þær með bíargha ræiða oc ſkípí n huær ſem æighi ꝼær æꝼtir boðe ſæckr ví aurum sylfrs halꝼt við konong en halꝼt víð ſkipp bꝛotƶ men eꝼ Alt þæt er menn ſkill a vm haga aværka a akre eng holte eða hagha þa ſkall logh ꝼæſta ꝼirir oc læggí ſa ꝼímtar ſtæꝼnu er hældꝛ þikkiƶ þurꝼa oc ſkall næꝼna vi ſkynſama menn j doma þessaꝛi ſtæꝼnu oc virða vithní þæirra oc malæꝼni n alt þæt er maðꝛ vínnr j akr eða eng till ꝼímtar ſtæꝼnu oc ꝼꝛer æighí vndan lagha dome þa ſækkiƶ han æighi Sa ſkall ꝼyrri tía vatta ſína ꝼirir doms monno;m en ꝼyrri lagðe logh oc dom ꝼirir en væríande ſiðar oc ſkall ſa lata suería ſina vatta er doms monno;m þikkír at ſannare haꝼe oc þæir vilia ſuara ꝼirir guði at rettare haꝼe n æighi ſkulu baðer ſuæría lata semr þæím æígi læggi tíll loghmanƶ vm N um allar þær æignír oc landſkyldír er menn ſkulu ꝼimtar ſtæꝼnu til gera þa ſkall ſakar abere logh ꝼæſta till oc næꝼna vatta ij oc læggia ſtæꝼnu æꝼtír n þeſſare ſtæꝼnu ſkall æighi ſpilla megha n eꝼ ſpillír gialde ví aura sylfrs halꝼt kononge en halꝼt ſakar abera n vattar ſkulu ſua bera at þr halda a bok æíní oc ſkiota þui till guðs at þæír varo þær ner at ꝼímtar ſtæꝼna var loghð oc ſuæri æighi ꝼramar n eꝼ þa ſkill a er j dome ſítía oc værða æighi ſamdoma gialde ſa er rangare hæꝼír ví aura halꝼt kononge en halꝼt ſakar abera nema han ſueri þæſſ at han viſſi æighí annat ſannare ꝼirir guðí vm vmboðs man eꝼ maðr er vttan landƶ eda ínnan ſa er ioꝛð á Capitulus vær maðꝛ ínnan lagha varra er íoꝛð a ſkall haꝼa ser vmboðs mann ínnan ꝼylkís þæſ er ioꝛð liggr j nema hann se ſíalꝼr ínnan ꝼylkíſ oc þo ma han haꝼa eꝼ han vil n ſa ſem vmboð hæꝼír þa ſkall ſkía landnam vm allan averka ſem hann æighi ſialꝼr halꝼt ser till handa en halꝼt landƶ dꝛotne En eꝼ han ſker æighi haꝼe aꝼ alƶækki Vmboðs maðꝛ ma iarðer byggía aðꝛum en æíghi ſialꝼum ser oc læíghu aꝼ taka eꝼ landƶdꝛotten vill n eꝼ vmboðs maðꝛ tækr læíghu oc vill æíghi lanƶdꝛotten lata ꝼa þa væíði landƶ dꝛotten vt læíghunníar oc ſke ſem víta ꝼe n eꝼ han dylr at han haꝼe við vmboðe tækít þa haꝼe landƶ dꝛotten ij manna víthní till n eꝼ landƶ dꝛotten dylr oc kueƶ honom æíghí ꝼenget haꝼa þa haꝼe ſa er vmboð hæꝼír tækít í manna vitni till at landƶdrotten eða hans vmboðs maðꝛ ꝼek honom vmboð oc haꝼe vmboð at laghum eꝼ maðr víll taka vmboð aꝼ vmboðs manne ſinum oc ꝼa aðꝛum Capitulus n eꝼ maðꝛ er vttan landƶ ſa er íoꝛð a þa halde vmboð meðan þæím semr n eꝼ han vill vmboð aꝼ þæim taka bíoðe vm þæím er han víll at taka við vmboðe aꝼ honom n ſa haꝼe vítni tíll at landƶdrotten ꝼek honom vmboð at taka vmboð aꝼ honom er aðꝛ haꝼðe oc ꝼa þæim er han vill at iamꝼullu ſem landƶ dꝛotten ſialꝼr n eꝼ landƶdrotten kallar ſua at vmboðs maðꝛ haꝼe dꝛæghit aꝼ æígn hans oc ser nytt huart ſem þæt er ínnan garðƶ eða vttan oc vita a þuí goðer men ſkill þa mete vi ſkynſamer menn huers lanƶ dꝛotten hæꝼír miſt n eꝼ ſa kallaƶ kypt haꝼa er handhaꝼe er at aꝼ þæím er þa var æíghande en han kuaƶ kaupa þa haꝼe hann kaupuithní ſin loglegh n eꝼ han ꝼælƶ at vithnum ſke landƶdꝛotten han með vtbæíƶlu oc læggí landnam a oꝼan oc ſkall þær æigi ꝼyrnſka ꝼirir ganga ſke þænn er aꝼ dꝛo eða hans arꝼa en hinum till æígnaꝛ en þa er hand haꝼe att n eꝼ ſa ſitr a ioꝛðu er aꝼ dꝛo þa er ſem hann ſiti a vtækínní ioꝛðu n eꝼ annar ſítr a þa er ſa ſygn ſaka ꝼirir vttan landſkyld n landƶdꝛotten a koſt at taka aꝼ honom vmboð þeghar han vill en male haldeƶ alt at æínu ſem han a at byggía þætt ero íí arðer n vmboðs maðꝛ ma æighí annan mala byggía ꝼyr en annar er ꝼarenn n eꝼ landƶdꝛotten eða vmboðs maðꝛ andaƶ þa haldeƶ æín arðar male síðan oc ſua eꝼ maðꝛ ꝼær aꝼ lande bꝛott þa halde vmboð vm þꝛía vættr nema hín andeƶ ꝼyr þa haꝼe arꝼe æins vithní till þæſſ er ſuæría vill at þætt hyggr han ſatt vera oc æighi væit han ſannare ꝼirir guði en landƶdꝛotten se andaðꝛ n þa take arꝼe við her Rír ero arenældar at laghum Sa er æín er han ſkall haꝼa i huſum þæím er han ſítr eða ſꝼr j Sa er annar er baka ſkall við oc ſíoða  ſa er hiun þurꝼu at haꝼa till híbíla bota Sa er hín þꝛiðí er hæitir kylnu ældꝛ oc laꝼa við þæím ældi ſkall ængi abyrghíaƶ mæíra en ſitt ꝼirir vttan þænn æín lutt en han byr a læíghu lande us þau oll er í hans læíghu mala ero oc ganga þau upp aꝼ vaða ældi þa a læighlendengr at ꝼlytia timbꝛ a tuꝼt oc oc oll till ꝼong till ſlikra huſa ſem aðꝛ ſtoðo a n landƶ dꝛotten er ſkyldꝛ till at geꝼa ꝼirir at lata gera vpp oll n vtburðar æld allan ſkall ſa abyrghíaƶ er vt ber oc ganga ꝼra ſloknom n eꝼ menn ꝼa mæín aꝼ þænn aldi þa ſkall ſa gialda ſkaða þæn allan er vtt ber æꝼtír þuí ſem ví ſkynſamer menn meta engar líggía þær ſæcktir við þæt hæitír vaða ældꝛ n eꝼ maðꝛ viſar vmagha ſinum æꝼtir ældi abyrghíƶ ſa oll vmagha værk er a n eꝼ maðꝛ viſar vmagha annars manƶ at gera þæt er monno;m værðꝛ mæin at þa ſkall ſa ſkaðan bta er vmaghanom víſaðe en han laupi laus vndan vm v ſkall engi ꝼirir aðꝛum bꝛena hus ne laða ſætrbuð eða ſaltkætíls buð eða ſkípp hæiptugri hende n eꝼ han værðꝛ at þui kunnr eða ſannr at han bꝛenner þa hæitir han bꝛenno varghr han er vtlægr oc vhæilaghr ꝼirir goꝛt huerium pæninngi ꝼear ſins j lande oc i lauſum yrí oc tui gíldi þæim aꝼtr er han bꝛende ꝼirir æꝼtir ví skynſamra manna dome  oc reet ſin æꝼtir lagha dome aðꝛ vndír konong ꝼalle n eꝼ með aðꝛum hætte værðꝛ ꝼare æꝼtir skynſamra manna dome æꝼtir atuikum v eꝼ han kueðꝛ næi viðꝛ þa ſkall hín ꝼara till hæímílis hans oc ſtæꝼna honom þíng ꝼirir vtlæghð oc bꝛenno þa ſkall hann ꝼæſta tylꝼtar æið ꝼirir a þuí þíngí han ſkal þænn haꝼa wnnít a x vikum ſſrra dagha nauðſynía lauſt ꝼællr till utlægðar v ræðꝛ maðꝛ bꝛenno Oc værðꝛ hann at þui kunnr oc ſannar þa ſkall hann tui gilda aꝼtr þætt sem bꝛennt var n eꝼ hann kueðꝛ næí við ſyní með ſettar æiðí ꝼællr till halꝼra gíalda n eꝼ maðꝛ bꝛenner viðar koſt eða gerði vond tímbr eða þak grindar eða ſleða eða annur tillꝼong þau er monno;m þikki bættra at haꝼa en on at vera oc huær er þæt gerer er ſæckr  sylfrs við konong oc tuigildi þæím er han bꝛende ꝼirir oc aꝼundar bott æꝼtir lagha dome landƶ dꝛotnenn a íaꝼnan landnam eꝼ þætt er bꝛent er han ſkaðar vm v ſkall goꝛðum ſkípta æꝼtir íardar hoꝼn oc auerka allum Nu er garðꝛ granna ſætter han ſkall gera ſua haꝼan at take vndír hond medall manne n ſa garðꝛ er gildꝛ en alen er millum ſtaurs huers oc híaſtaur hin þꝛiðí huer oc iaðraðꝛ allr oc ſua þykkr at æighi meghe kaſta bolgſi j gægnum þæir garðar ero gildír oc haꝼe huer ſín garð gærðan a kroſſ meſſo vm varet oc abyrghíƶ till vætr natta þæn er vm anduírki ſtendꝛ n ſa er annar garðꝛ er hæitir rima garðꝛ þær ſkulu vera í ꝼioꝛar rímar oc okar a endom oc ꝼæſti sua ꝼaſt með ſtaurum oc hankom at æighí ꝼalle ꝼirir buꝼe eða víndi Sa er hínn þꝛiði garðꝛ er hæitir ſkiðna garðꝛ þær sem gott er till viðar oc buí vm æꝼtír vanda Sa er hin ꝼioꝛðe er menn kalla haghꝼællu garð er menn haꝼa ꝼirir mærki garð millum æigna ſínna han ſkall gera ſua þykkuan at æighí gange ꝼenadꝛ j gægnum þa er hann gildꝛ v gerdir oꝼt vm æignír manna ꝼenn eða ꝼoꝛað þæt ſkall ꝼirir garð haꝼa meðan þæt ma En eꝼ þær ꝼær ꝼenaðꝛ íꝼír þa ſkall huær halda garde vpp vm akr ſinn oc eng eða bte ſkada þæn er ꝼenaðꝛ gerer hans na grannom ꝼirir hans vangærðíng vm N eꝼ þíoðuægír renna at garðe þa ſkall lið a vera oc grind ꝼirir oc rímar j oc okar a endom oc kroſſband a þa er grínd gild Sua ſkall grínð ſætia at hon renne ſiolꝼ aꝼtr n eꝼ maðꝛ ſkytr grind upp oc gengr ꝼenaðꝛ i akr eða eng þa bte han ſkaða þænn er ꝼenaðꝛ gerer oc lannam oꝼan a þæím er koꝛn e gras á n eꝼ maðꝛ hggr grindar hæla eða væltír ſtæíni íꝼra þæim er viðꝛ liggr oc ſtendꝛ grind ꝼirir þuí openn gíalde auſla þænn er aꝼ þui varð oc landnam oꝼan a þæim er gras a halvarðƶ meſſo dagh þa ſkall vera granna ſtæꝼna þæir garðar ero gildír er þæir taka ꝼirir gilda a granna ſtæꝼnu n eꝼ garðꝛ værðꝛ bꝛoten þa ſkall menn till læíða oc lata sea garð oc eꝼ garðꝛ hæꝼír gildꝛ veret þa ſkal ſa gíalda auíſlan er ꝼenaðen atte n eꝼ þæím ſyníƶ sem garðꝛ ſe æíghí gilðꝛ þa ſkall ſa gíalda auſlan er garð atte n eꝼ merki garðꝛ hæꝼír veret bea a millum oc er ſa niðꝛ ꝼallen þa ſkulu þæir er haꝼa vilía gærda ſín lutt oc bioða þæim er  mott æíghu at gærða ſinn lutt oc eꝼ ſa vill æíghí gerða abyrghíƶ ſkaða þænn allan en aꝼ værðꝛ huærs ꝼenaðꝛ ſem gerer oc í aura sylfrs oꝼann a þæím er ꝼirir ſkaða varð vm N eꝼ men vilía haꝼa garð bea i millum þær ſem æighi hæꝼír ꝼyr veret gærði at iarðar mægní ſa ſem haꝼa víll oc ſua ſa er till motƶ á oc at iarðar hoꝼn huer ſiðan n ſa er æighí vill garðe vpp halda eða æigí vill garða gialde at allu ſkada þænn er aꝼ gereƶ ꝼímt ſkal gera till garðum at ſkípta luta oc haꝼa viðꝛ vatta huart sem han vill eða æíghi oc abyrghi honom garðen  allan auviſla þæn er aꝼ ꝼenaðe værðꝛ huær ſem á n at gildum garðum ſkall ꝼenade hæím bioða oc læggía lagha ſækt við þætt ero ij aurar sylfrs oc bte auuiſla ſem vi ſkynſamer menn meta vm v eꝼ æín maðꝛ a ꝼenað annar akr þríði garð vgildan Sa er akren a skal æꝼtír monno;m ganga oc lata ſea at ꝼenaðꝛ er j komen akr eða eng þa ſkall han oꝛ taka með vattom oc lata ví menn meta auſlan þænni er goꝛ er oc ſætía in ꝼenað till auſla gíalda þænn en j er komenn oc reka lauſan j hus ínn oc læggí a huatke a baſt ne band oc þo at huarrt ſtange annat þa er þætt J abyrgð æighanda en æíghí þæſſ er ín ſætti n alt ſlíkt sem ſa er buít atte miſſir ꝼirir þæim er akren a þa luki ſa honom er garðen a vgildan Gera ſkall æighanda boð er bu er ín ſætt ſamdghres n eꝼ han vill æígí vtt lyſa þa ſkall han lata ſtanda ínní till ꝼímtar n eꝼ æíghí er þa vtt lyſt þa a ſa þætt er in ſætti oc hæíta þa loken auvíſla gíold En eꝼ maðꝛ tækr ꝼenað þæn bꝛott en jn var ſættr oc víll æighi ut lyſa at laghum þa hæitír þæt loko ran oc er hoꝼðíngí ſæckr moꝛk ylfrs við þæn er in ſættí n huer annara en at er með honom bꝛott at reka í aurar sylꝼrs n eꝼ ſuín kmr j akr eða eng at garðum gildum e annat buꝼe þa ſkall ín ſætía till auuíſla gíalda ſa er a n tioðꝛ heſta eða tioðꝛ kyr oc alt þætt er menn ſætía ſíalꝼr innan garðƶ oc værðꝛ þæt lauſt oc gerer auviſla ſætí ín till auviſla gíalda oc lyſi æighande ut at laghum vm ꝼ maðꝛ a garðbꝛytíl j buí ſínu oc vitu þæt grannar hans bíoðe hæim aðꝛ han gere nokoꝛu ſkaða oc ſæti han ín iaꝼnan ſiðan till auſla gialda eꝼ han kmr j akr eða eng oc lyſi æighande vtt at laghum v víll maðꝛ bu ſitt vt lyſa oc hæꝼír æíghí ſylꝼr till þa ſkall han væð læggia eða ꝼa voꝛðƶlu mann iamgoðan væði En eꝼ hín víll æíghi vtt lata ꝼyr en han hæꝼir ſækt j hende þa ſuæltír han hioꝛð hans oc híun oc ſæckr ork sylfrs við þæn er bu a oc bte bu miſſu ſem ví ſkynſamer menn meta v víll han æíghí vtt lata bu hans eða ſækt gíalda þa bæiði ut bus ſíns oc lyſi a rane oc ſtæꝼni ſa er bu a kirkiu ſoknar þíng oc bæiði bndꝛ atꝼarar at taka bu ſítt oc ſæktena með huer er ſækkr yri sylfrs víð konong en æíghí ꝼer Vmboðs maðꝛ konongs er ſkyldꝛ till ꝼirir at ꝼara oc oðlaƶ með þui halꝼa ork ylfrs konongr till handa ꝼirir burann Nu ero þæir aller ꝼriðhælgír er till ſkia en hinír aller utlægr er ꝼirir ſtanda huart ſem þæir ꝼa ben eða bana eꝼ Gatur allar oc garða lið ſkulu ſua vera ſem at ꝼoꝛno haꝼa veret n eꝼ maðr riðꝛ íꝼír akr eða eng eða gengr oc víll æíghi ꝼara væghu retta sa maðꝛ er ſæckr ork sylfrs við þæn er akr á n eꝼ maðr bꝛytr garð manƶ þa líggia í aurar við lið n eꝼ maðꝛ bꝛytr eða hꝍggr garð manƶ till iaꝛðar níðꝛ j ſundꝛ þa líggr við yrir ylfrs v hæítír æ lið tíl þæſſ en þui ꝼaðma er langht n eꝼ lengra er þa er balka bꝛott þær liggr við ork sylfrs þæim er garð a oc gere garð íamgoðan ſem aðꝛ var huerſu v eꝼ madꝛ a heſt þa ſkall annat huart kaupa till ros eða ꝼa at lane Oc eꝼ honom er leet ʀos þa ſkulu þæt vattar víta Nu eꝼ heſtar bitaƶ þæir en ſua ero varðuæittír oc ꝼær annar bana aꝼ þa ſkall þænn meta en dauðꝛ er oc gíalda han halꝼum værð aurum nema hin ſe værrí allr en liꝼír en hín halꝼr en dauðꝛ er þa ma hann ækki mæiru VII ꝼirir ꝼirir gera en ſialꝼum ser v eꝼ maðꝛ a heſt þænn en ækki ꝼylghír roſſ oc bítƶ han till ſtalſtðo annars heſt a þæím heſte er algíldi En eꝼ ſa ꝼær bana aꝼ er tíll lypr þa líggr hann a verkum ſíalꝼs ſíns dauðꝛ vgíldꝛ æíghanda n eꝼ heſtr bítr roſſ till dauða þætt er algildí n eꝼ ros bítr heſt til bana þætt er halꝼgildí n eꝼ graðꝛ heſtr bítr íalk till bana þætt er allgíldí n eꝼ íalkr bitr ros till bana þæt er halꝼgíldí n eꝼ ros líggr daut vtí þa ſkall men till læiða oc lata ſea eꝼ þæím ſyníƶ heſt værk a vera þa ma hann geꝼa iij monno;m ſok till íaꝼns rettar þæím ſem heſta æíghu i grend þui at æíns hínum ꝼioꝛða at han gere han vítníſ ſannan at syni huær þæirra æin æiði ꝼirir ſin heſt æꝼtir ſinni ſamvitƶſku n eꝼ æínhuer víll æíghí ſuería gíalde ſa ros værð auru v eꝼ ros er rekeð j dok eða dy ꝼirir ꝼial eða ꝼoꝛað oc ma ſea tuæggía roſſa ꝼar tíll en æíns íꝼra þa ſkulu þæiꝛ menn er heſta æíghu í grend suara hínum ſama rette ſem aðꝛ var ſkilt n eꝼ ros eða naut dꝛepa ſma ꝼenað algíldí er a allu þuí en oꝼrikí gengr att her væruetna þær ſte ſem menn ætia heſte mannƶ at vlyꝼi þæſſ er a bte ſkaða þæn ſem aꝼ værðꝛ oc aꝼundar bott æꝼtír lagha dome þæím er heſt á n eꝼ halꝼrar ærkr skaðe værðꝛ a bte ꝼullrette æꝼtir lagha dome sua ſem með hæípt eða aꝼund være goꝛt n huerr abyrghíƶ ſik ſialꝼr a heſta víghí huerír ſem ætía n eꝼ maðꝛ lyſtr heſt a heſta vígí nauðſynía lauſt gíalde æíganda aꝼundar bott æꝼtír lagha dome n eꝼ heſtr ſpællaƶ bte ꝼirir ſpæll oc ꝼulrette æꝼtir lagha dome þæim er heſt a v tækr maðꝛ hæptíng aꝼ roſſe manƶ vloꝼat gialde æíghanda æꝼtír dome oc abyrghíƶ ros at allu oc værk þæſſ þær till er æighande kmr handom á e ſyni æín æiði nema ín ſætí till auuíſla gíalda n eꝼ ykr eða annar ꝼenaðꝛ rennr æꝼtir manne ſæti ín aðꝛ hann haꝼe ꝼareð vm þꝛea bea eða abyrghiƶ at allu vm v værðꝛ ꝼearꝼleng a gæitum oc ſauðum eꝼ maðꝛ dꝛepr oc vill æighi við ganga n eꝼ maðꝛ a giaꝼgolt þæu en værðꝛ er halꝼrar mærkr þa værðꝛ ꝼear ꝼleng a þui æinu ſuíni A nautum oc roſſom værðꝛ þo ꝼear ꝼleng at æítt dꝛepe oc þeghar er ꝼear ꝼleng a ꝼenaðe en æíghi bera ꝼtr hæím till huſa æíganda n moꝛk sylfrs líggr viðꝛ ꝼear ꝼleng holꝼ konongi en holꝼ þæím er ꝼenað á oc bote ſkada ſem vi ſkynſamer menn meta n eꝼ maðꝛ dꝛepr ꝼærre gæítr eða ſauði hoꝼða tals en ííí þa bte æꝼtir lagha dome þæim er ꝼenað a oc aꝼundar bott æꝼtir lagha dome n eꝼ maðꝛ dylr verka ſinna ſyni með lyrittar æiðí En eꝼ navt eða ros er bart eða ſært  bera ꝼtr hæím till huſa æíghanda aꝼ er þa ꝼearꝼleng bte þo aꝼundar bott æꝼtir lagha dome halꝼt kononge en halꝼt þæím er ꝼenað a n eꝼ maðꝛ dꝛepr ꝼenað manƶ oc ſæghír ſíalꝼr a hendꝛ ſer haꝼe han hít dauða er dꝛapp en hín hæílt a mote er atte ldꝛi gengr ꝼenaðꝛ ſer till vgíldís Sv er æín ſokn a allum aꝼundar rette þeſſom eꝼ maðꝛ dꝛepꝛ ꝼenað manƶ eða gerer a ꝼear ꝼleng þa ſkall æighande ꝼear ſtæꝼna þíng vm nettr þꝛíar þætt ſkall ſkía oc lata ſatt gera með í manna vithní nema hín vilí við ganga læiða ſkall han í manna vithní vm at þæím ſyndíƶ manƶ handa værk a vera ꝼenaðe þa ſkulu þíngum dma a hendꝛ honom lyrittar æið þæn ſkall han vinna ínnan manoðꝛ ſrra dagha n eꝼ ſa æiðꝛ ꝼællr gialde ꝼenað værð aurum oc læggi a ork sylfrs halꝼa kononge en halꝼa þæím er ꝼenað a En eꝼ maðꝛ bær ꝼenað manƶ eða ſærer þa ſkall bta laſtu a ſem vi ſkynſamer menn meta ígí er ſarbott a ꝼenaðe eꝼ hæill verðꝛ værka ꝼall oc nyttꝼall þætt ſkall bta sem ví skynſamer menn meta yrir liggr við augha a nauti ſua við horn ſua við hala en ꝼioꝛðongr værðƶ við augha a roſſe n eꝼ maðr hggr hala aꝼ roſſe ſua at roꝼa ꝼylghír han er ſæckr ork sylfrs halꝼa kononge en halꝼa þæím en ros á oc gíalde ros værðaurum aꝼtr haꝼe ſa ſtokku er ſtytti oc hæítí at hæímſkare en hín hæilt er atte n eꝼ maðꝛ hggr hala aꝼ roſſe ꝼirir neðan roꝼo bte halꝼre ork halꝼt kononge en halꝼt þæím er roſſ atte v ſker maðꝛ taghl aꝼ nautum í eða ꝼærrom bte í aurum sylfrs n eꝼ aꝼ ꝼlæírum sker bte ork sylfrs halꝼa kononge en halꝼa þæím er naut a n eꝼ maðꝛ molkar buí manƶ late huð ſina æꝼtir lagha ræꝼſíng nema ſolten maðꝛ molke oc late gíalde þo nytꝼall þæím er bu a ſem vært er ꝼ v ꝼær alt ſaman híoꝛð oc hírðíngí  ſkall hírdíngí víta huat aꝼ hioꝛðu værðꝛ  bera vm bokat vítní eꝼ han er vatbær vm þætt mall n eꝼ vgſí ſtangar vgſa þæt er halꝼgildi n eꝼ vgſí ſtangar ku þætt er algildí oll þau naut en yngri ero en þꝛeuættr þa er algildi a þæim allum oc a allum kollottom nautum v er naut ſtangat þa ſkall menn till læiða oc eꝼ þæim ſyníƶ at naut haꝼe ſtangat þa ſkall hyggia at nautum þæim er með haꝼa genget oc eꝼ æít huertt naut hæꝼir ben a hoꝛnom goꝛ eða bloð eða haar þa er þæt likleghaƶt till oc bte ſa er þænn ꝼenað a æꝼtir laghum sem aðꝛ ſæghír n eꝼ hundꝛ bitr ꝼenað manna eða æltír a ꝼoꝛað bte ſa er hund a halꝼt ꝼyrſta ſínní en alt iaꝼnan ſiðan eꝼ víthní ero till eða halde ꝼirir æíns æiðí ꝼirir huería græín þeſſa vm Nv leer maðꝛ grip ſín þa ſkall huer lane hæilu hæím koma eða gíalde værð æiganda ſem vi ſkynſamer menn meta nema hín tyniƶ með lane en leet var þuí at æighi mate han þær laan abyrghíaƶ ſem hann matte æíghí líꝼ ſialꝼs ſíns n eꝼ han hæꝼir lengr en leet var þa er hann ſæckr ork sylfrs við æíghanda en hín kraꝼðe er atte oc leðe þætt hæitir ꝼoꝛnæme nema loglegh nauðſyn banne Nu þo at maðꝛ ꝼare með yk annars manƶ at lane eða at læígu þa ſkall ſa abyrgíaƶ er heſt á þo at han gere nokoꝛn ſkaða eꝼ æighi var aꝼ þæſſ valdum eda vangæƶlo er með ꝼærr n eꝼ maðꝛ tækr gripp mannz vleðan skípp eða yk eða aðra lutí bte æꝼtír lagha dome æꝼtír atuikum þæím er tækít var ꝼírir huat nauðƶyn till dꝛo þænn er gerðe eða huat manna ſa var er tækít var ꝼirir eða huer ſkaðe honom var j bte ſkaða bott oc ſlika ſækt ſem þæir dma oc ſua konongdomenom eꝼ þau at vik ero a n eꝼ maðꝛ tækr ſkípp manƶ þa ſkall han æinní ſok ꝼirir ſuara ſik oc ſína vmagha vm væruetna hæimꝼærðír þær ſem ſætr líggía till bea manna þa ſkall ꝼara oꝛ huſa haga er í manoðꝛ ero aꝼ ſumrí nema þæim þíkki annat ſannare allum Nu ſítr æinhuer lengr níðꝛí þa ſkall ꝼirir bioða honom þær ſeto v ſitr hann kyr æíghi at ſiðꝛ þa ſkall han ſtæꝼna honom heraðƶ þíng ꝼirir ran oc þær ſeto þa æíghu bndꝛ at dma kononge halꝼa ork sylfrs ꝼirir grasran n læighlendenge halꝼa ork ꝼirir graſ værð v ſkall han eſta bndꝛ oc heradƶ menn ſua margha ſem han þarꝼ at ꝼra han oꝛ huſa hagha ſinum huer er ſæckr yri sylfrs er æighí ꝼær oc er till ſkoꝛaðꝛ slikt líggr við er maðꝛ ꝼær hæim ꝼírir tuimanoð at v ſkall till ſættra a ꝼíal vpp ꝼara mærki ſkulu þær vera ſem at ꝼoꝛno haꝼa veret ꝼra æíghí oꝛ ſtað nema han ꝼre engum manne til mæíns sua ſkall oc þær ſettr at ſamo þær ma smale æighi ꝼara með hæimboðom þær mta hoꝛn hoꝛne en hoꝼr hꝼe her n eꝼ ij menn eða ꝼlæíri bua a æínum b oc ſa aller æin b Nu hæꝼír æín huer ꝼyr ſkoꝛet oc laðet en aðrer oc vill lata ſmala ſin j gerði þa ſkall han ſua lata hal halda ſmala ſinum at æíghi kome j akr eða eng grana hans En eꝼ j kmr bte ſem vi ſkynſamer menn meta oc landnam a oꝼan þæím er koꝛn eða graſ a v hæꝼír ſa laðet koꝛne ſinu er ſiðar ſkar þa ſkall honom en halda ſmala ſinum at æigi kome í bítt granna hans ꝼyr en íaꝼnbítið er eða gialde landnam þæím er graſ a ua oc eꝼ ꝼenaðꝛ gengr i akr eða eng at garðum gildum n eꝼ maðr læggr troð ſína við akr eða eng annars manƶ þa ſkall han huærꝼa garðe gildum vm eꝼ Joðgata oc ſætr gata oc aller regſtrar ſkulu ſua vera ſem at ꝼoꝛno haꝼa veret v líggr þíoðgata vm b mannz þa ma hann aꝼ ꝼra b ſinum eꝼ hann vill með þæím hætte at gera aðꝛa vttan garðƶ iam goða at ꝼara j þyrru oc j vato þa ſkall þa ꝼara þo at hon ſe lengre v ſkall þíoðgata vera víí alna bꝛæið n eꝼ han ſpillír viðare akre eða eng þa ſkall þætt bta ſem ſkynſamer menn meta oc landnama oꝼan v rener maðꝛ annan þioðuægh þa ſkall han gíalda kononge halꝼua moꝛk sylfrs sua at ſamu eꝼ maðꝛ rener mann handrane oc þæím ꝼulrette er rentr er æꝼtir lagha dome v bꝛytr maðꝛ bꝛu aꝼ þíoðgatu gere aꝼtr íamgoða ſem aðꝛ var oc læggí a ork sylfrs þæim er bꝛu atte v rener maðr annan ſætr gatu eða regſtre þui er veret hæꝼir at ꝼoꝛno bte kononge halꝼa ork sylfrs ꝼirir vægha ráán oc haꝼe hín gatu ſina ſem aðꝛ her boðs maðꝛ konongs ſkall kræꝼia vægha bota a þíngí míðꝼaſtu þíngi oc bio oc bíoða at væghír ſe bttr þær ſem bondom þíkkír meſt þorꝼ at vera at btter ſe v er hín ꝼyrſta lagha ſtæꝼna þa er ſnioꝛ ꝼær aꝼ oc till þæſſ er ploghr kmr vtt Su er annur en loket er var vinnu oc till hy ſlatto Su er hín þꝛiðía en hæꝼs þa en anduirkí er j garðe oc hældꝛ till þæſſ er ſnioꝛ ꝼællr a ſpono þæt ero lagha ſtæꝼnur till vægha bota þæt hæitir anna a millum lt þæt er þær a míllum ſpillíƶ þa ſkall í þeſſar ſtæꝼnur bta vm A iðꝼaſtu þíngí ſkall vægha bota kræꝼía ſem aðꝛ er ſagt n bndꝛ ero ſkyldir at ræiða væghu íꝼír ſem þæir ſea at bæƶt ber j heraðe Nu ſkall væghu alla ſua bua at ꝼrer ſe bæðe at renna oc rída huart ſem er vætr eða ſumar v eꝼ aar ꝼalla viðꝛ þíoðuæghír þær ſem æíghi ero ſtoꝛſkípum ꝼrar þa ſkulu þæir gera vægh ꝼoꝛan er iarðer æíghu tuavegha gera bꝛu íꝼír eꝼ þæir haꝼa aꝼl till eða ꝼlota j oc togh a bæðe lond pꝛam eða æíkíur n eꝼ æíghí er ſua goꝛt þa líggr við holꝼ moꝛk sylfrs kononge oc ꝼae ꝼar iꝼír æíghí at siðꝛ Oll þau ꝼoꝛoð en ſua ero a þíoð læið at heſte ſkall a kaꝼ lypa oc með mana liði vpp dꝛagha þær lígr við holꝼ ork sylfrs kononge ín oll er aꝼ bake þaꝛꝼ ſtígha vndír at læiða eða íꝼír at kyra liggia við í aurar sylfrs kononge ll þau treo er liggía íꝼír þíoðuægh þuæran oc ſkall heſtr ꝼroſklypa íꝼír vndír manne líggr við ꝍyrir sylfrs kononge Tre huert er líggr íꝼír þíoðuægh þuærann oc bꝛíghðꝛ heſtr ras við gíalde kononge halꝼan yri sylfrs vm Baughræíð hæítír þæt er konongs vmboðs maðꝛ ſkall haꝼa anna a millum eꝼ han vill skera vpp boð með vattom oc ſtæꝼna heraðƶ þing síðan ſkall ræið hæꝼía þær ꝼyrſt sem konongs vmboðs manne þikkí meſt þoꝛꝼ vera oc riða þíoðuæghu retta n þæt hæíta alt þíoðuæghír er renna at endelongum bygðum  þæiꝛ aðꝛer er renna ꝼra ꝼíalle  till ꝼíaru n aller aðꝛer væghír er renna till bea manna hæita þíoðuæghír oc líggia þæiꝛ ækki vndír baughræið æla ſkall ſpiotſkapt víí alna langht oc gera henkr í aꝼ víðíu hengía aðꝛa a odd en aðꝛa a ſkaꝼt Næꝼna ſkulu heraðƶ men þæn bonda en þæiꝛ vílía han ſkall ſtígha a heſt oc læggia ſpíotſkaꝼt ꝼírír ſik vm þuært bak oc riða at þíoðvægh miðíum líggr rtog sylfrs at gíalda kononge við tre huert er honk tækr aꝼ ſkaꝼte þæt hæꝼír hæítið baughræið at ꝼoꝛno Allar halꝼrar ork ſæcktir at ꝼoꝛno vægha ꝼalle þa abyrghíƶ ſa er ioꝛðer á þa n allar aðꝛar þær en minní ero þa abyrghíƶ læíghu liðí oc vere ſkyldꝛ till at ræiða væghu íꝼir oc ſua hæímroſt hít ſama n hæímroſt ſkall vera ſua long ſem veret hæꝼír att ꝼoꝛno till huers manƶ æígnaꝛ n þæir aller væghír er almennenga renna íꝼír þa ero i alra heraðƶ manna abyrgð þæirra er þænn almenneng æíghu vm v hæita þætt þíoð áár er ſua ſtoꝛar ero at ꝼlotrennar ero oc æíghí ma bꝛum vpp halda þo at íꝼír ſe goꝛꝼ var n eꝼ þær ero þíoðuæger till oc íꝼir þa ſkall sa ꝼa ꝼaꝛhírði er íoꝛð a neſta n aller geꝼe ꝼe till en íꝼir vilia ꝼaꝛa þæt hæítír almennengs ꝼar þæt er ſkyldar ꝼarlæígha vægh ꝼerlí pæning sylfrs ꝼírir mann huern annan ꝼírir heſt huærn n bygðar menn kome kaupí ꝼirir ſik oc ꝼatka menn alla við ꝼarhírðí ſua ſem þæir megho oc han ſe væll halden aꝼ n almoſo menn ero j abyrghð bygðar manna nema bygðar menn geꝼe ꝼarhírði ſua at han haꝼe ꝼulnað ꝼirir huara tuæggía v eꝼ ꝼarhírðír nyðír væghꝼærla til mæírí læíghu en mælt er Su er annoꝛ ſok en han ſyníar manne þæím er læíghu byðꝛ Su er hín þꝛíðía en þæſſ ꝼars miſſir dghre lengr oc værðꝛ ꝼarhírðír at þuí kunnr oc ſannr þætt hæitir vægha ꝼall oc bte halꝼe ork sylfrs kononge oc halꝼre ork þæím er ꝼarhirðí ꝼek till v eꝼ maðꝛ lætr ꝼlytía naut a ſkípí kome kaupi ſinu ſem hann ma n eꝼ maðꝛ gengr a ſkípp ꝼarhírðís eða tækr ꝼirir hond honom ꝼram þæt hæítír ꝼoꝛnæme ſæckr ſa er þæt gerer moꝛk sylfrs halꝼa kononge en halꝼt ꝼarhírðí Nv er ꝼarhirðir æighí ſkyldꝛ at ꝼlytia ſiðar en ſol er ſætt oc æighi ꝼyr en ſol kmr vpp þuí att ſoll ſkall ꝼlutningí raða vm ſumar en daghr vm vætr n eꝼ han ꝼlytr þíoꝼ íꝼír vduldꝛ þa hæꝼir hann ꝼirir goꝛt huð ſínní oc hæitír þíoꝼs nautr n eꝼ ꝼarhírðír ꝼær oꝛ ſundí ſyſli landƶ dꝛotten annan till innan íí daga eða gialde ork sylfrs með þuí at þæt er ꝼartalme halꝼt kononge en halꝼt till skíps vmbota n eꝼ ſkipp ꝼyrníƶ ſua at æighí er ꝼrt ꝼae bygðar menn annat ꝼrt j ſtaðen n eꝼ þæir ꝼa æighí jnnan ííí natta gíalde kononge ork sylfrs oc ꝼae till ſkipp ſem aðꝛ ꝼ vær a vatn oc væíði ſtoð ꝼírir ſinní íoꝛðu ſem at ꝼ ꝼoꝛno hæꝼír veret nema með laghum ſe ꝼra komeð Votn oll ſkulu ſua renna ſem at ꝼoꝛno haꝼa runnít væiti þæt ængi a b eða aꝼ b nema ſíalꝼt bꝛiote þætt n eꝼ þæt er væít þa ſkall aꝼtr væíta oc gíalda iaꝛðar ſpæll æíghanda oc landnam oꝼan a v eꝼ a rennr millum bea manna eða bækkr oc ero ꝼíſkar j þa æíghu halꝼan huarr eꝼ þæiꝛ æíghu ſua íoꝛð till tuæimvægum n eꝼ a eða bækkr rennr reet oc bꝛytr a huarſkes land þa gere ſua huar væiði vell aꝼ ſinu lande ſem goꝛt hæꝼír at ꝼoꝛno ꝼare n eꝼ a brytr a annars huars þæirra land þa a ſa  eða granda er ioꝛð atte þa ſem hon bꝛaut meðan hon rann reet at ꝼoꝛno ꝼare þíngat tíll ſem hon var mið n eꝼ hon bꝛytr mæír þa a ſa bæðe o oc granda er ioꝛð a þínnugh ſem hon var míð meðan hon ran reet ngi ſkall ꝼirir adꝛum væiðí ſtoð ſpílla eða banna þa ſem han hæꝼír haꝼt at ꝼoꝛno ꝼare huæruetna þær ſem menn æíghu lax ar ſaman þa ſkall huær gera væiði vel i ſínní a oc gere þo ſua at ꝼíſkr meghe renna vpp at huri a ganga ſkall guðs gíoꝼ till ꝼíalƶ oc till ꝼíaru eꝼ genget vil haꝼa n ſa er gærðír ꝼirir þa ſkulu þæir er ꝼírir oꝼan æíghu gera þæim ꝼímt till a þíngí oꝛ at bꝛíota En eꝼ han víll æíghí oꝛ bꝛíota þa ſkulu þæir eſta liðs till oꝛ at bꝛíota bonde huær er ſyníar till ꝼarar er ſæckr yri sylfrs við konong n þæir er gerðu j a at vlaghum gíalde þæim ork sylfrs er ꝼírir oꝼan bua oc þæir viðaðo væiðí ꝼirir ngí ſkall ꝼara j annars o nema han vili þæím væiða er ana a oc gíalde honom þo landnam oꝼan a ngi ſkall aðꝝ væiðiſtoð banna ꝼirir ſínu lande oc ængí annars væíðíſtoð ſpílla n eꝼ menn ſpilla þessaꝛi ꝼíſki bꝛíota vpp garða nema þuer garðar ſe þæir er ꝼirir boðner ero eða væiði gognum ſæckr hoꝼðingi ork ylfrs við konong ꝼirir loghbꝛot annare ork sylfrs við æighanda íaꝼundar bott oc bte garð aꝼtr oc gogn oll oc ſpæluírkí sem vi ſkynſamer menn meta En huer annara er honom væita lið til ſæckr halꝼre ork ylfrs við konong oc annare halꝼre moꝛk sylfrs við æíghanda í aꝼundar bott Ala væíði oc auríða eꝼ þuí ſpíllir ſæckr halꝼe ork sylfrs við konong annare halꝼre moꝛk ylfrs víð æíghanda þæt hæitír ſpælvírki oc bote ſem ví ſkynſamer menn meta þꝛír aꝼ huars hende Jaꝼnan ſkulu ví menn meta eꝼ halꝼrar erkr ſkaðe ꝼylgír n tolꝼ en mæíri ſækt ꝼylgír ſkaða botom ꝼ Sva er mælt er menn ꝼara j ſild ꝼíſki þa ſkall værpa a akr oc eng oc huar ſem vill at vſækkíu oc haꝼa alt aꝼ at ꝼinnar malom En eꝼ han hæꝼír æighi þa alt aꝼ þa a lanƶ dꝛotten huart ſem han víll landnam eða ſildꝛ þær er a líggía eꝼ han hæꝼír aðꝛ aꝼ ꝼímtað n allan þænn auvíſla er ꝼíſkí men gera j ſildꝼíſkí ꝼramar en loꝼat er at laghum bte auuíſla allan ſem ſkynſamer menn meta huart ſem værðꝛ ínnan garðƶ eða vttan n eꝼ þæir vílía æighí þær btt haꝼa læggí a landnam n eꝼ þæír ælda garðum eða gríndum eða andvirkí gialde ſkaða ſem metenn værðꝛ oc landnam með huaꝛt ſem þæir bta þa eða ſíðar n landnam oc auſla bott ſkíptíƶ míllum landƶdꝛottens oc læígu liða æꝼtir þui ſem loghbok vikr á j landa byggíngum eꝼ Sꞇanda ſkulu ſokner j ſildꝼíſkí n eꝼ þæír ꝼara bꝛott a vſæckíubtto þa ſe ſtyri maðꝛ j varðƶlu ꝼirir ſkípara ſína huar ſem han verðꝛ ſtaðen oc ſke ſítt aꝼ þæím er meðan ero ſaker a geꝼnar ællíghr ſuare ꝼirir ſik æín n eꝼ menn takaƶ ꝼirir arar eða þiliur eða auſkær eða ſpillaƶ ꝼirir ꝼíſki gognum bte ſem ví ſkynſamer menn meta oc aꝼundar bot æꝼtír lagha dome n eꝼ gerer þetta ſua at æíghande er j hía bte ꝼulrette æꝼtír lagha dome æighanda oc ſkaða ſem ſkynſamer menn meta en kononge halꝼa ork sylꝼrs Eꝼ v taka menn ſild oꝛ nætíum manna oc ero þæir æighi husgangs menn eða híun þæirra oc verðꝛ þæt vithnís ꝼaſt æigníƶ þæir ſild þa alla er nætt æíghu er hín haꝼðe a land boꝛet er oꝛ íos at vlyꝼi n eꝼ maðꝛ ríꝼr nætt manna at vilía ulyꝼí ſinum eða ſker ſild oꝛ at taka bte nætia ſpæll oc væiðí oc ꝼullrette þæím er atte æꝼtír laga dome oc kononge ork sylfrs vm Ngi ſkall aðꝛum brigðverpí gera haꝼe ſa ꝼyrri verp en ꝼyrri rende toghom ſínum eða ꝼiſki þæím er han gerðe bꝛígðuærpí n eꝼ huarghom værðꝛ at gagne bte ſtyrímaðr hínum ſtyri mann aꝼundar bot æꝼtir lagha dome en haſete huær yri sylfrs haꝼe þæt híns haſetar n eꝼ baðer renna j ſenn toghom ſínum oc kaſtaƶ j mot haꝼe þætt huar er ꝼær eꝼ huarghe kaſtar íꝼír annan n eꝼ aðꝛuvís er haꝼe halꝼt huarer huar ſem mæíra ꝼíſkír n eꝼ menn kaſta lognom till ſildar þa læggí vndír kaꝼla huer er víll þær till er kríngar koma a land oc æſe æighi ſild oꝛ nætium ꝼyr n eꝼ þæím er æíghí j ꝼra viſat þa bíarghe huær ſer með huærꝼum oc roðꝛ haꝼum oc þo ſua at þæir væítí ꝼulla bíoꝛgh hinum n eꝼ hínir víſa þæím j ꝼra oc hínir auſald lengr þa æígnaƶ þæir ſild alla er varpp atto n eꝼ þæir laða till vꝼrs ſua at þæir ꝼa enga bioꝛgh væítta aðꝛ barmtogh kome a land þa æígnaƶ ſa ſild er varpp á þa alla er hínír koma a land n eꝼ níðꝛ ſkkr haꝼe huer ſem ꝼek n ſa err læghs a kaꝼla oc víll æíghí bíoꝛgh væíta oc gerer væiði ſpæll oc er honom ꝼra víſað bte æꝼtir ꝼyrra ſkíloꝛðe nætía ſpæll oc væíðí  ꝼulrette þæím er varp a en kononge ork sylfrs n eꝼ retnætía væiðivon ſpíllír ſua ſua at kaſtaƶ íꝼír kaꝼla eða ſker ꝼlíotande aꝼ eða huat væíði ſpæll ſem værðꝛ aꝼ handuommom hans nauðſynía lauſt ꝼiſkí þæim er hann gerðe væiðí ſpæll oc bte ſkaða eꝼ aꝼ gereƶ oc aꝼundar bot æꝼtír lagha dome v eꝼ næt kunnu ſaman at renna aꝼ ſtraumum eða ſtoꝛmom þa ſkall ſua ſundꝛ ſkílía at huarghe haꝼe ſkaða aꝼ eꝼ þui kmr víð n eꝼ æíghi kmr þuí við bte ſkaða þæn ſem aꝼ værðꝛ nema baðer ſe j hía n eꝼ baðer ero j hía haꝼe halꝼan ſkaða huarer nema anars vold haꝼe till genget vm Gas hauka j alla oc vale huar ſem þæir værpa þa a lanƶdꝛottenn oc eꝼ han vil ſælía vale þa ſkall bíoða kononge at kaupa ꝼyr en aðꝛum konongr ma lata væíða vale í huers manƶ marku j noꝛeghe er han víll n huer annara er tækr ꝼre aꝼtr oc læggí landnam a landƶdrotenn Læíghlendengr ſkall æígí loꝼa at ſætía ſkípp upp lengr en v uetter at ꝼro vere oꝛk ſkall læíghlendengr till þæſſ haꝼa nyta at gera aꝼ ſkipp æit till þurꝼta ſínna oc þo æíghí mæíra en xíí æreng meðan ſa læíghu male vínƶ n eꝼ mæíra gerer þa gerer han þæím er íoꝛð a oc landnam oꝼan a æꝼrar ſkall æíghí líoſta oll ſalu nema hann þurꝼi at kaupa nyƶlu ſalt till bus ſíns Salt ſkall æighí mæíra gera en han þurꝼi til bus ſíns oc at kaupa með þaknæꝼrar íꝼír ſik medan han byr þær Tíoꝛu ſkal oc æíghí mæírí gera en han þurꝼi at bꝛæða ſkípp ſín með Samkund ſkall oc ængi maðꝛ gera a annars manƶ íoꝛðu nema ſa þurꝼí olgærðar er læíght hæꝼir ioꝛð n eꝼ gerer gíalde ork sylfrs lanƶ dꝛotne vm ꝼ byggíaƶ ruðſtaðer j heraðe eða j almennenge þa ſkal ſa er ryðꝛ haꝼa íí vætr læíghu lauſt oc læiðangrs  æíghí ſkyldꝛ till boðburða ne ꝼaru manna ꝼlutnings n at liðnum iij vætrum þa ſkulu vi skynſamer menn meta huat ſa ruðſtaðꝛ ma bera læighu eða læiðangrs siðan ſkall ſa boð bera till nybles er neſtr ſítr ꝼirir oc aꝼ nyble till neſta bíar a boð læið ꝼram n eꝼ boð ꝼællír ſuare ſliku boðꝼalle ſem aðꝛer bnðꝛ n eꝼ menn ſkil a huer br neſt líggr þa ſkall með ſtango mæla oc er lutr mannz þuí værri ſem han ber boð lengr aꝼlagha þuí at þeghar ma retta er vill n eꝼ ruðſtaðꝛ yðíƶ j heraðe aꝼ þuí at oꝼmíkít er a laght læighu oc læíðangrs oc getr æíghande æíghí byght oc vill han þo gærna þa ſe ſua boð boðet oc ꝼatker menn ꝼluttír ſem var at ꝼoꝛno ꝼare aðꝛ ruðſtaðꝛ bygðíƶ her Sa ſkall bera boð bea j millum en hyggía kan ꝼírir oꝛðe oc æiðí Bonda ſkall  hond ſælía eꝼ han er hæíma huſpꝛiu eꝼ hann er æighí hæíma Syní hans eꝼ han er ꝼultiða Dttr hans eꝼ hon er vaxen Brytia þær neſt oc æ hínum bæƶta manne en j b er ſtaddꝛ n eꝼ híun ero oll oꝛ b gengen þa ſkall ganga j ſeto hus bonda eꝼ opeð ſtendꝛ oc ſætia boð j anduæghi oc ſtyði ſua at æighí ꝼalle n eꝼ æíghi ma ín koma þa ſkall bínda boð yꝼír míðíar dyr ſva at huær meghe ſea er ín gengr han ſkall ganga till þæirra er boð baro honom oc ſpyria huat boð ſagðe oc bera ſiðan till neſta beaʀ eraðs menn ſkulu ræiða nattſtað at boðe þinnugh ſkall ꝼara hín ꝼyrſa dagh ſem ræiðt er oc æighi ſæínna upp ſkera en boð meghe væll natſtað na oc ſua annan oc ſua hinn þꝛiðía Nv ſkall ſa er ꝼirir ſítr víta huern tíma daghs boð kmr till hans með víthnum eꝼ till ero n eꝼ æighí ero víthní tíll þa ſkall ſa vitna með lyrittar æiði en þíngat bar v kallaƶ maðr boꝛet haꝼa boð till granna ſíns en hín kueðꝛ næí við er ꝼirir ſitr þa ſkal ſa vithna með lyrittar æiði er þingat bar at han bar æighí boð ſænna ne ſkemra en hann atte at bera at laghum þa ſkall ſa gíalda boð ꝼall kononge en ꝼirir ſitr yri sylfrs Nu er þeghar boðꝼall en æighí ſker natſtað oc þæt annat er æígí værðꝛ boꝛet þætt hítt þꝛiðía er ꝼær j hendꝛ vmagha n eꝼ maðr ꝼlytr hus ſinn aꝼ ꝼoꝛnom tuꝼtum oc a þær tuꝼtír er honom hagha bætr ínnangarðƶ þa ſkall til þæirra huſa boð bera oc ꝼatka menn ꝼlytia n eꝼ ꝼyr ſætr niðꝛ a byrghíƶ at allu Eíghí ſkall boð bera a hendꝛ aðꝛum ſiðan ſolo er ſætt vm ſumar en daghr vm vætr oc ſua vm ꝼatka menn hítt ſama vm væruetna þær ſem maðr ſker eða ſær iꝼír ioꝛð ſína  ero hus á þau er menn megho j vera þa halde han vpp boð burð allum Nv víll ſa æíghí boð bera eða ꝼatka menn ꝼlytía er yðí ioꝛð á þa ꝼlytí hín er neſtr byr þínnugh sem menn ero ꝼíri oc haꝼe at hæímolo loð hans halꝼa nema hín kome aðꝛu kaupí við n eꝼ ꝼlæíri menn bua a æínni íoꝛðu þa ſkulu þæir ſkíꝼta með ser æꝼtir iaꝼnaðe at bonda víld bæðe boð burð oc ꝼaru manna ꝼlutníng en æighí æꝼtír iarðar mægni En aꝼ nyblom allum ínnan ſtaꝼs bæiði ſa bndꝛ boð græíƶlu er íoꝛð á a þíngi eða hans vmboðs maðꝛ vm v ſkall huær þingi raða er þíngs þikkiƶ þurꝼa þa ſkall huær þætt boð bera en æígí ꝼælla Nu ſkall þætt ꝼara með vætr huſum æꝼtír boð bð rettom en æíghí með ſætrom n eꝼ han ꝼællir ſæckr yri sylfrs við konong v ſkulu bndꝛ aller till þíngs koma er boð kmr till hus nema æínvirkíar æinir þæiꝛ ſkulu ííí þíng varða konongs þíng oc mandꝛaps þíng oc mantals þíng till íaꝼnaðꝛ  vapna þíng þæt ſkulu aller retnæmer menn ſkía n oll þíng onnur ſkulu æinuirkíar hæíma ſítía eꝼ þæír uilia Sa er æínuírki en vngri maðꝛ ꝼylgír till verks en xv vættra gamall huart ſem er hans ſon eða annars n ækkía eða vꝼꝛ bonde ſkulu þui at æins ꝼara tíll þíngs at þau vilí n aller bndꝛ aðꝛer ſkulu þui ꝼara till þíngs þegar boð kmr till hus eða gialde þínguítí yri sylfrs kononge v eꝼ boð kmr sua ſíðarla till bonda oc er læið ſua long till þíngs at bonde ma æíghí till koma at míðíum dæghí oc hæꝼir han till þæs í manna vithní ſkilrikra þa ma han hæíma ſitia at vſæckíu n eꝼ ꝼlæíri men verða ꝼirir æínní ſok en æín vm þínguítí þa ma boð ſtæꝼna þæim þíng er þæir ero a lagðer ꝼirir vattom vm Fatka menn þa alla sem ꝼrendꝛ þæirra haꝼa æighi ꝼoꝛlags yrí till ꝼirir þa at læggía oc æighi æighu ſíalꝼr ꝼe at ꝼða ſik víð oc æighi ero ſialꝼr ꝼrer at ꝼlytia ſík þa er huer bonde ſkyldꝛ at ꝼlytía þa sua æínuirkí ſem ꝼullr bonde þuí at ſua þarꝼ ꝼatkr maðꝛ guðs ſem hín er mæira ꝼe a oc ꝼlyti æꝼtir boðburð huær oꝛ b ſa ꝼyrſtr er ꝼremſtr ſítr a boðlæið oc ꝼlytí till neſta bear ſæckr yri sylfrs við konong eꝼ han ꝼlytr æíghí sua n eꝼ han ꝼlytr j auðn eða ꝼínnug ſem hín ꝼatke dyr aꝼ hans ꝼylghð eða ſkynſamom monno;m þikkía hans vold haꝼa till komeð oc ſua eꝼ maðꝛ víſar ꝼatꝍkom manne j ꝼra ser  vill æighi hyſa han oc dyr han ꝼírir þæt oc ſa er at ſliku værðꝛ vítnís ꝼaſtr sem guð late engan verða þa ſkall han bta þæn mann ꝼullum botom ærꝼíngía híns dauða æꝼtír xí skynſamra manna dome æꝼtir atuikum oc ſua þægn oc akte þæir er dma þær vm ínvirðlegha dom ſín at ſlikar vhæꝼoꝛ meghe æíghí oꝼmíok j venío dꝛaghaƶ n eꝼ hín víll æíghí viðꝛ taka er ꝼirir ſitr eða ín lata læiða þa næꝼni ſa vatta við er ꝼluttí oc abyrghi hínum ſiðan er við ſkvldí taka þa er han laus við n eꝼ ꝼatkom manne verðꝛ annat huart siðan dyr aꝼ ꝼroſte eða bíta hundar till bana eða dyr þa er þæſ bonda abyrghð a er vti lett líggía íghí ſkall ꝼatka menn ꝼlytia ſiðan ſolo er ſætt ſol ſkall vm ſumar raða en daghr vm vætr n þæir ſem ſialꝼer ꝼlytía ſik haꝼe hus hæímoll vm vætr at giaꝼtar male ællar ſæckr bonde í aurum sylfrs við konong nema han dyi utí þa ſe vndir lagha dome nema ſialꝼr viſi ſinum vmagha aꝼ hende ser abyrghíƶ eꝼ han hæꝼir ꝼorlagſ yri ꝼirir han ætt er oc æínkanlegha boðet eꝼ ꝼatkr maðꝛ værðꝛ ſiukr oc bæidíƶ preſt þa er bonde ſkyldꝛ æꝼtir preſte at ꝼara oc ꝼlytía æighí hín ſiuka ꝼyr oꝛ hibilum sínum en preſtr kmr till hans ſæckr íí aurom sylfrs við konong eꝼ han ꝼær æighi æꝼtír honom nema nauðſyn banne n eꝼ preſtr vill æighí ꝼara abyrghi honom með vattom v ſkall ꝼatka menn hærbírgia vm nettr oc reka æighí vt ſiðan ſolo er ſætt n eꝼ nokoꝛ ryꝼr þeſſa ſkípan vm ꝼatka menn þa er ſa ſliku ſæckr ſem aðꝛ vattr oc gange till ſcripta oc bte við guð at hann vildi æighi híalpa criſtnum mane VIII her Bjoꝛn oc vlꝼr ſkall væiðande vera j huers manƶ moꝛku er vill nema þær at æíns ſem bioꝛn er hoꝛꝼen j hiði oc lyſi þui ꝼirir ꝼíolda manna at þæt er hans huarꝼ v væíða han aðꝛer menn þa væíða þæir þæím er huarꝼ atte oc landnam landƶdrotne v eꝼ grannar æighu gildꝛu mærkr saman þa ſkall ſa kræꝼía ſkíptíſ er gildꝛa vil með vattom oc eꝼ vílía æíghí ſkipta gíldꝛi sa er vill oc nyti ser væiði n eꝼ gildꝛar oc hæꝼír æíghí aðꝛ kraꝼt skiptis þa æíghu þæiꝛ aller væiði þa er væid er er moꝛk æighu ſaman  ſkíptí ſin a millum at iarðar hoꝼn v eꝼ maðꝛ gíldꝛar þær sem han á eða han hæꝼír lyꝼí till oc ſtela menn gildꝛu hans eða hoggua níðꝛ þæt hæítu ſpel vírkí oc eꝼ þæt er vithnís ꝼaſt gialde kononge halꝼa ork sylfrs oc bte ſkaða þænn ſem ſkynſamer men meta oc aꝼundar bóót æꝼtir lagha dome v eꝼ maðꝛ ſtel dyri oꝛ gíldꝛu manƶ oc verðꝛ þætt vítnis ꝼaſt þa er ſa ſæckr ork sylfrs ꝼirir þíoꝼſko oc tuígildí þæím væiðí er ſtolet var ꝼírir v eꝼ maðꝛ gildꝛar j hæim roſtum þa ſkall han ſprætta vm dagha en gildꝛa vm nettr n eꝼ i gengr ꝼenaðꝛ vm dagha þa haꝼe ſa ꝼenað en ſnaru atte en gialde þæím ꝼenað er atte iamgoðan æꝼtír ví manna ſkynſemd v eꝼ maðꝛ gíldrar ꝼirir uttan hæím raſter læggr ſíalꝼſkot at bírní eða at aðꝛum dyrum þa ſkall han lyſa at heraðƶ kírkiu eða a þíngí huar laght er oc eꝼ menn ganga a ſiðan oc ꝼa mæín aꝼ þa ſkall huer abyrghíaƶ ſik ſíalꝼr n eꝼ æighí er lyſt oc ꝼær maðꝛ bana aꝼ þa ſkall bta v ærkr sylfrs ærꝼíngía ꝼalle miðꝛ ꝼrendbtr oc rettr konongs n eꝼ hann líꝼnar aꝼ bte halꝼum ſarbotom ſem vi ſkynſamer menn meta íí aꝼ huars hende ækki a konongr a þuí Engí ſkall gíldꝛu gera a annars manƶ íoꝛðu n eꝼ han gerer gíalde landƶdꝛotne landnam eꝼ v ꝼara menn a dyra væíðar þa ſkall huer ꝼara þær sem han a moꝛk oc renna þær hundum at dyrum Sa a dyr en ræiſír meðan han vil æꝼtir ꝼara þo at annar væíðí v kmr dyr a ſund þa a ſa ſkotbaugh er væiðír lyſi aꝼ með ſkínní eða ſkarð oꝛ ſkinní Nu rennr dyr aꝼ væiðí ſtíghum oc væiða þætt aðꝛer menn þa a halꝼt huar þæirra ſa er væiððir oc hín er ræíſtí v ꝼara men j ſkogh eða j moꝛk annars manƶ at dyrum þa væíþa þæir þæím er moꝛk a vttan bíoꝛn oc vargh vm v ſkulu almenenngar vera ſem at ꝼoꝛno haꝼa veret bæðe hitt ꝼra oc hítt ytra En eꝼ men skíll a oc kallar annar ser en annar almenneng þa ꝼæſtí ſa logh ꝼirir er ser kallar oc ſtæꝼnu þíng þæir er þui male æíghu at skípta oc haꝼe haꝼt vpp þíngboð ꝼirir ꝼímt n eꝼ han gerer æighí ſua þa er v nytt logh ꝼæſta hans at þui ſínní n a þíngí ſkulu þæír næꝼna haulda xí eða bndꝛ hína bæƶſtu eꝼ hauldar ero æígí till vi huar þæirra i þing  þessaꝛi  haꝼa þa í aꝼ þæím xí er geta ma oc ſuæri huart æígn hans er eða almennengr n aꝼ þuí þíngí læggí ſa ꝼímtar ſtæꝼnu er ser kallar íoꝛð oc níote þær vítnís þæſſ er a þíngí var næꝼnt n eꝼ ꝼimt ber a hælghan dagh þa ſe ſtæꝼna a neſta rum hælghan dagh æꝼtír oc ꝼre þær þeſſe vítní ꝼram at iamꝼullu ſem a ꝼímtarſtæꝼnu n ſua ſkall þæn æíð ſuería at þætt haꝼa þæir hyrt at þær ſkíll marka a meðall æígnar bonda oc almenengs oc æighí væit hann annat ſannare ꝼirir guði j þuíſa male n ſiðan ſe ſætt ꝼímtar ſtæꝼna oc ſe þætt dmt huarom ſem haꝼa ſkall n vmboðs maðꝛ konongs kenner þætt manne at han ſe hand haꝼe at æígn þessaꝛi en j almenenge hæꝼír veret byghð at vlyꝼí konongs oc eꝼ han ſuarar ſua þeſſa íoꝛð hæꝼír ek haꝼir ek haꝼt oc þæir ſem ꝼirir mer haꝼa aat lx vættra eða lengr n eꝼ vmboðs maðꝛ konongs toꝛtryggír þoꝛtrygguir þetta maall þa ſkall han níota vítna ſínna ſem aðꝛ er ſkilt millum æignar manƶ oc alm̅ne̅gs her onongr ma byggia almenneng huar ſem han vil n ſa er tækr ſkall værpa gaꝛde vm hína ꝼyrſtu xí manoðe oc æígha engan koſt at þoka garðe optar oc haꝼa ſníðíl varp alla vegha ꝼra garðe til garðbota ser Slattoꝛ alla j almennennge ſkall ſa haꝼa þa xí manoðe en ꝼyrſtr kmr lea ſínum a Sætr ſkall huær gera i almennennge er vill at ſítia þær j ſumar ſettre n eꝼ maðꝛ ſær j almennenge oc tækr æighí aꝼ konongs vmboðs manne þa a konongr bæde koꝛn oc hy eꝼ ſlæghít er v bꝛenner maðꝛ ſætr j almenengs moꝛku eða ſmíðíu eða tioꝛvirkí eða væíði buðír eða anduírkí huatke ſem er þa ſækkíƶ han við konong íí orkum sylfrs En bonda þæim er atte bte æꝼtír lagha dome æꝼtir atvíkum nema vaða værk værðí bte þo ſkaða hínum er atte æꝼtír þuí ſem ví ſkynſamer menn meta n eꝼ tuæír menn ganga baðer i æina ſlatto haꝼe bader þæt ſem þæir ſla n eꝼ þa ſkíll á huar þæirra ꝼyrrí oꝛte á haꝼe ſa ſítt mall en ſannar með æínſ æiðí nema hín haꝼe ꝼlæjri vatta a mote Fiſki votn oll i almennenge ero allum iam hæimoll Ꞇímbꝛ oc ꝼíaluíðꝛ ma líggia meðan þæſſ þarꝼ við ínnan xí manoða j almenenge n vm alt annat þa ſe þæt æína j hogguit en oꝛ kome at æptní æller ſe allum iamhæimholt n eꝼ ſa viðꝛ værðꝛ hogguín innan xí manoða en ſkilt var at líggia matte þa ſækkíƶ ſa er tok ví aurom sylfrs við konong en hín haꝼe værð ꝼirir er atte oc aꝼundar bott æꝼtir lagha dome vm er menn gera i almennenge yrgarða oc dyrgraꝼr ſkall huer maðꝛ gera j almennenge er vill ſua at æighi ſpillí væiðí annars með þæím hætte ſem aðꝛ var ſaght vm gíldꝛur oc dyra væíði ngi ſkall nermæír gera en æígihi meghe hyra till garðƶ þæſſ er aðꝛ ſtendꝛ eða till tuꝼta þæirra er menn vilia garð a gera Gera ſkall oꝛ enda annars garðƶ er víl n eꝼ rꝼgarðꝛ eða ſpíot garðꝛ eða dyrgraꝼr eða biaꝛnbaſar eða vlꝼhus líggia lengr j yði vnyttir en x vætr gere ſa vpp er víll oc nytí ser meðan hann ma vppí halda vm auldꝛ eʀ æínꝼyndꝛ at huall eða hauldí bætri maðꝛ xíí alna longum eða ſkemra n ſa er hauldꝛ er oðoll hæꝼír at ærꝼðum tækit bæðe æꝼtir ꝼaður oc moðoꝛ þau er hans ꝼoꝛælri haꝼa aat ꝼirir honom oc engara manna oðoll i at tælía annara þau ſem með kaupi ero at komen eða ærꝼðum eða annara manna oðoll n halꝼu ſkemre hual er æinꝼyndꝛ huerium manne aðꝛum v híttír maðꝛ huall æín ꝼyndan þa ſkall ꝼirir vattom skera eða lata líggia æꝼtir ryg ſamꝼaſtan oc ſpoꝛð oc haꝼuð oc ſkall þæt honom vítní bera Nu ſkall þinnugh ꝼra till lanƶ sem víll oc ſkera þær oc bera a land vpp En eꝼ landƶ dꝛotten tæls at at þæir ſpilla annat huart akre eða eng bte ſkaða ſem ſkynſamer menn meta oc landƶdꝛotne landnam þæím ſem akr eða eng a En eꝼ huallrekrlæggr a ꝼíoꝛu eða a hælkn þær ſem æighí er ſkaðe at ꝼlytí bꝛott at vſækkíu v rekr huall a íoꝛð mannƶ huart sem rekr innan garðƶ eða vttan þa a konongr halꝼan vttan ꝼinnanda ſpik huart ſem huall er mæirí eða minní Nu rekr huall j ꝼíoꝛð n ſua at ſkíota ma oꝛvar odde vtt vm aꝼ huaro tuæggia lande þa æígnnaƶ huartuæggía land huall n eꝼ hual ſtendꝛ aðꝛ menn verði varer við oc þo at vtgrunt ſe eða i holma reke þa æígnaƶ land huall oc ſkipti ſem aðꝛ er ſkílt v rekr hual a markreíní þa a þætt huar aꝼ huall er land a vndír v ſkall maðꝛ væiða huall huar ſem han ma vttan ſildreka j ſild ꝼíſkí  eꝼ maðꝛ ſkytr ſildreka j ſildꝼíſkí oc nækkír ſua guðs gíoꝼ ſa er ſæckr víí ærtogom oc xíí orkum sylfrs við konong Nv væíðír maðꝛ huall oc renner han eða rekr a land vpp þa a ſa halꝼan er væiðír en hín halꝼan er íoꝛð a v ſkytr maðr huall með markaðo ſkote oc ꝼínna han aðꝛer menn a díupi þa a ſa halꝼan er skautt er hann hæꝼír vithní till ſkotƶ ſíns en halꝼan þæir er ꝼínna oc bíargha att ſiðan v híttir maðꝛ huall j ꝼiſki malom mæíra en æínꝼyndan þa a ſa ꝼinnanda ſpik aꝼ þæim huall er ꝼinnr han ſkall ſkera ꝼyrſt aꝼ markhun oc ꝼara oc ſægi a vmboðs manne konongs þa a hann ꝼínnanda ſpík aꝼ þæím huall í ꝼaðma huern vægh ꝼerſkyt v hittir maðꝛ huall a lande eða við land ſua at huergí þarꝼ at ꝼlytía till ꝼæſta ríſtí aꝼ ꝼæſtar oc ꝼæſti huall með haꝼe ꝼínanda ſik ꝼaðms huern vægh n eꝼ nokot þarꝼ hann at ꝼlytía till ꝼæſtingar haꝼe aꝼ ꝼinnanda ſík í ꝼaðma huern vægh En eꝼ huall rekr vtt oc liggía ꝼæſtar a lande ſumar þa er hann vſæckr oc eꝼ huall ꝼæƶ haꝼe aꝼ ꝼínnanda ſpik ſem aðꝛ n eꝼ ækki er aꝼtr aꝼ ꝼæſtum a lande þa er huals vangætt oc gialde ííí ærkr sylfrs kononge Nu ꝼínnr maðr huall a lande oc ꝼæſtír æíghí huart ſem han er mæírí eða minní oc ſæghír þæím tíll er á þa ſkall han haꝼa ꝼinnannda ſpík halꝼſ ꝼaðms huern vægh skera ꝼinnanda ſpik niðꝛ ꝼra hoꝛne aꝼtr a ſiðu alt at bæíní v ꝼara þæir till er ækki æíghu j huall oc skera han vndan ꝼæſtum vm nott ſa er ſæckr víí ærtoghom oc xíí orkum sylfrs við konong en hínír haꝼe huall sinn ſem atto Nv rekr maðꝛ huall í hualvagh annars manƶ oc ſtíkar ꝼírir at vuílía þæſſ er a þa a ſa huall er vaagh a en ínní hínum ꝼírir ſtarꝼ ſítt ſem ví ſkynſamer men meta oc þæim þikki væll vera v rekr maðꝛ huall j þa vagha en æighi ero hualvaghar þa á ſa halꝼan er væiðír en halꝼan ſa er vaagh a Nu híttír maðꝛ huall a voðƶlum vtt ſua at æíghí ma till lanƶ ꝼlytia ſkere aꝼ ſlikt sem han ma  ſkere æighi a holl oc late reka ſiðan Nv rekr huall i almenneng þæn a konongr halꝼan en bndꝛ halꝼan þæir sem þænn almenneng æígu viðꝛ konong vm v eꝼ maðꝛ ꝼinnr nætt j lættrom ſínum oc ſæll j þa þa a han nætt oc ſæll þær till er han lyſír ut með landname v ma maðꝛ ſkiota ſæll aꝼ ſkípí eꝼ han rr retlæiðís huart sem han er a ꝼlote eða a ſkípí lande eꝼ han rr reetlæiðís nema han líggí a þuí lætre en ſtilli er till laðet þa væiðír han þæím er vær a v ſkytr maðꝛ ſæll aꝼ lande oc er æighí ſtílli till laðet þa ſkall ſa haꝼa ſæll en land á n eꝼ ſtílli er till laðet þa a han bæðe ſæll oc landnam v ſkytr maðr ſæll oc ꝼinna hann aðꝛer menn þa a halꝼan ſa er ꝼínnr oc halꝼan ſa er lauſt oc ſa ſkutill ſín eꝼ ſkutíll ꝼylgír v hittir maðr ſæll eða níſu eða aðꝛa ꝼiſka vttan ꝼͥ oꝼan marræíns bakka oc ꝼrer æíghanda haꝼe þꝛiðiung vttann garƶ en ꝼioꝛðong innan gaꝛðƶ n íoꝛð æigníƶ hína ij luti innan vttan garðƶ en iij ínnan garðƶ n eꝼ han ꝼrer bꝛot ꝼre aꝼtr oc læggi landnam a En eꝼ maðꝛ ꝼínnír dyr daut a lande þætt a halꝼt ſa er ꝼínnr en halꝼt ſa er íoꝛð a huat dyra sem er her Ꞇ þui neſt at hvar ſkall ængi ꝼirir aðꝛum taka oc ækkí skulum ver os at grípdæildum gera domſ er huær maðꝛ værðꝛ ꝼirir ſinnu ꝼe at haꝼa n ſa er ꝼirir aðꝛum tækr þa ſkall han þætt aꝼtr ꝼra oc bte þæím er han tok ꝼirir ꝼulrette æꝼtír lagha dome  kononge ííí aurum sylfrs ꝼirir þæt at hann tok vloghlegha oc ſke ſítt at laghum siðan v tækr barrun eða vmboðs maðꝛ konongs vpp bu bonda vtalt oc vdmt eða væítír honom aðꝛar ꝼear vptæktír þa ſkall han þæt ꝼra aꝼtr oc ſæckr x orkum sylfrs við konong hínna huer ork sylfrs er honom væíta lið till oc hínum ꝼulrette er ꝼeet atte æꝼtír loghleghom dome Rv roa menn skípí ſkípaðo at bonda eða gengr ꝼlokkr mannna at garðe manƶ bera han oꝼriki bꝛíota hus bonda oc bera vtt ꝼe hans þa er þænn vtlægðar værk huær en i lande vill vera aꝼ þæím ꝼre aꝼtr ꝼe bonda alt þæt er þæir toko oc gialde kononge x ærkr sylfrs oc þæím ꝼulrette er þæiꝛ toko ꝼirir æꝼtir xí manna dome eða ꝼare vtlægher eꝼ ꝼ maðꝛ kræꝼr mann ꝼear síns þa ma maðꝛ ſua kraꝼu væria at kueðaƶ þa ſkuld loket haꝼa aðꝛum manne oc næꝼna vatta ſína ſtund  ſtað nv eꝼ vattar ero ínnan ꝼylkís þa ſkall gera þæím læíðar lenghnd till n eꝼ þæir ero vttan ꝼylkís þa ſkall gera þæim lagha ſtæꝼnu at þæiꝛ kome þær oc bere ſlikt vithní ſem þæir við varo ſtund oc ſtað v bera þæiꝛ ſua víthni at hann lauk þessaꝛi ſkuldu alre ser aꝼ hende oc þæim j hond er atte eða hans loghleghom vmboðs manne en ſa er loghlegr er han hæꝼír í manna víthni till þæſſ vmboðs þa hæꝼír han reet varða kraꝼu þa þæt hæíta alyktaꝛ víthní þær ſkulu ængí andvithní a mote koma Fær mennengar at ꝼrendƶſeme oc at mægðom megho æighí víthni bera með manne nema badom ſe íamſkyldír taka megho í víð æíns manƶ víthní eꝼ ſa er ꝼrumuattr er við var oc er ſa eighi ꝼr annar er við var oc haꝼa hínír hyrt aðꝛ vithni hans þa er þæt íam ꝼult sem þæiꝛ haꝼe aller viðꝛ veret at anduærðu Allar þær ſkuldír er æiðar koma till þa ſkall æín yris ſynía en ij tuæggía oc þꝛír þꝛíggía en þo at ꝼe ſe mæira þa kmr æíghi mæíra tíll en lyrittr æíðꝛ n huæruetna þær ſem menn kaupaƶ við at laghum þa ſkall aꝼtr ganga oꝼtalt en ꝼram vantalt þær till er men haꝼaƶ rettar talur við her v er þætt þuí neſt at eꝼ maðꝛ a ꝼe at manne þæt er vattar vítu eða viðꝛ genget er þa ſkall ſa er ſkuld a at hæimta kræꝼia ꝼiar ſíns með vatta í huar ſem han híttír þæn er luka á oc gere honom till halꝼs manoðꝛ ſtæꝼnu n eꝼ æíghí er loket at þessaꝛi ſtæꝼnu þa ſkall ſokíande ſtæꝼna þíng oc kræꝼía þær en ſkuldar ſínnar sem víthní væít v er væll eꝼ han græiðír þær eða hans logleghr vmboðs maðꝛ eða ínnan halꝼs manoðꝛ ꝼoꝛꝼalla lauſt n eꝼ þa verðꝛ æighí græit þa gere ꝼímtar ſtæꝼnu till at luka n eꝼ æigi er þa græit þa ſkall skíande næꝼna ſua marga menn sem han þikkiƶ þurꝼa at ꝼara till hæímilís þæſſ er skuld a at luka oc vírða honom þær ꝼe ſítt oc ꝼulrette æꝼtir lagha dome aꝼ ꝼe þꝛíotƶ v ero aller bndꝛ ſkyldughir at ꝼara ſæckr yri sylfrs huær er æíghi ꝼærr Vmboðs maðꝛ konongs er ſkyldꝛ till at ꝼara oc oðlaƶ með þui halꝼa ærkr sylfrs kononge till handa v ſtanda menn ꝼirir oc væría odde oc æggíu þa ꝼalla þæir aller vtlæger er ꝼírir ſtanda en hínir aller ꝼriðhælgír er till ſkía oc lagha vilía gæta n þo at þæir ꝼalle æíghí en ꝼiri ſtanda þa er ſa ſæckr víí ærtoghom oc xiij orkum sylfrs er ſkuld atte at gíalda en huer annara ork sylfrs vm v er lanꝼe altt oc domt ꝼe tar oc alt þæt ꝼe er vattar vitu eða viðꝛ genget er þa ſkall sua ſkía ſem nu er ſaght n alt þætt ꝼe er vithni væít at æinlb n="27"/>daghat er þa ſkalt þu ſua níota vatta þínna j æindagha ſem þu hæꝼír honom hæim ſtæꝼnt v kmr sa æíghí er ꝼe ſkuldi taka en ſa kmr er ræída ſkall þa ſkall þa hann bíoda ꝼe J æíndagha oc ſpyría eꝼ nokoꝛ er ſa þær er vm ſe boðet með vattom at taka við þui ꝼe þa ſkall han þæím j hond ſælía En eꝼ ængi er þærsa þa ſkall han ſæghía aꝼ ſína abyrghð oc haꝼe ſa ꝼe er aðꝛ haꝼðe oc abyrghíƶ við handvommom sínum æínum till þæſſ er ſa kmr æꝼtír er á þa ſkall honom j hond ſælía v a maðr ꝼe at manne þætt er æighi vítu vattar þa ſkall ſtæꝼna honom hæim till kuaðu oc kræꝼía ꝼíar ſins þæſſ er han á hín ſkal annat tuæggia ꝼæſta ꝼe ſem ꝼyr ſæghír eða ſynía með lyritar æiði n eꝼ væriande vil huatke ꝼe ꝼæſta ne æið vinna þa ſannar han ser ſkuld a hende með ꝼyrri ſokn vm n eꝼ oꝛæighi a manne ſkuld at luka ſa er lateð hæꝼír pæínga sina ꝼirir ældí e ſkípbꝛotom eða aðꝛum míſꝼællum sueri æínæíðí þæím er hæintír at han ſkall luka ſkuld þæim er a þeghar guð leer honom æꝼní till eꝼ han hæꝼír æighi aðꝛ við vſkill kendꝛ veret v kræꝼr maðꝛ ſkuldar þænn oꝛæígía en æighi ero ſlík till ꝼælli a ſem ꝼyr ero told varðuæítí i gæƶlo oc kuæði þíngs oc late þæn man ꝼara lauſan a þíng ꝼram oc bíoðe ꝼrendom at lyſa hann vndan þꝛi ſkuldu er han a at luka En eꝼ þæir uílía æighi luka eða lyſa han þa dme þing men at han vinni aꝼ ser þær ſem hann ꝼær ser vínnu eꝼ han er vinnu ꝼr þæím till ſkuldar er á En eꝼ han lypr vndan haꝼe ræꝼſt ꝼirir æꝼtir lagha dome nema monno;m virðiƶ þau at vik at mæirí miſkunnar ſe vært oc ſkipi ſua ſem þæir vilía ſuara ꝼirir guði vm n eꝼ ſa er dauðꝛ er ſkuld atte at gíalda en hín líꝼír er hæímta a þa kms hann æíghí till ſkuldar nema með vattom þui at ængí ſkall æið vinna ꝼirir bꝛíoſt híns dauða rꝼingi ſkall þænn æið vínna eꝼ han er ꝼultiða ællíghr ꝼear haldƶ maðꝛ loghleghr at æighi var ſu ſkuld j garðe ſua at hann viſſi þa ſuær han ꝼirir ſít bꝛioſt enn æíghi hins dauða v ſtendꝛ ſkuld xx vættr eða x · x vættrum lengr þa ꝼyrníƶ ſu ſkuld ꝼirir vattom n koma ma honom till æiðar eꝼ han vill þuí at j ſalte líggr ſok eꝼ ſkíander dugha her v kmr ſa ſkuldar maðꝛ i ꝼylki er þu vilt ſottan haꝼa vm æit huært mall oc a æighi æ͛ꝼíngía j ꝼylkí oc var æighi þær nottena hælghu þa ſkall þa ſpyría han at hæimili ſínu oc eꝼ hann næꝼnir hæimílí ſítt þa ſkall ſtæꝼna honom þinnugh íghi ſkall hann ſæghía at barruns nema þær ſe n eꝼ han vil ækki till ſæghia þa ſkall ſkírſkota vndir vatta oc ſtæꝼna honom huerívm j garð er hann víll nema ser ſíalꝼum oc ſke han þær at laghum þa er oc huerium manne reet ſtæmꝼt en ſtæmꝼt er a kaupræíní þínnugh sem þæir kyptuƶ víð Sva ſkall æínlypum manne hæim ſtæꝼna sem bonda þinnugh ſem ærꝼíngi byr ínnan ꝼylkís ællar ſkal ſpyría han at hæímili ſinu þær ſkall vera ſem han næꝼnír ínnan ꝼylkís nema at barruns ſæghí hann ngí ſkall geꝼa ſok a annars ꝼe vm v ſkulu ſokner ſtanda meðan læiðangr er vtí till þæſſ er ſkípp haꝼa hæíma veret a lunni v nettr Standa ſkulu oc ſokner allar vm langa ꝼaſtu kriſtín dom ma vm alt skía oc ny værk þau er værða kki ma oc at ſoknom gera a hælghum daghum nema ſtæꝼna hæím at æíns aðꝛ ma ſtæꝼna hæímſtæꝼnu annars manƶ ſem ſíalꝼſ ſíns eꝼ honom er vmboðet með vattom Síalꝼr ſkall huær ſína ſokn ſkia innan landƶ ꝼrials maðꝛ oc ꝼultiða En eꝼ han hæꝼír æíghi kunnoſto till eða meneng þa ſke vmboðs maðꝛ konongs honom till handa oc oðlíƶ ſua þa ſækt er viðꝛ líggr at laghum oc æighí ꝼramar n eꝼ maðꝛ ꝼær aꝼ lande brot þa ſkall ſa halda ꝼe hans er hann hæꝼir vm botet með vattom at halda ſkuldi oc ſa ſkall hava ſokn oc voꝛn ꝼirir honom n eꝼ hann er lengr í bꝛotto en íí vættr þa ſkall ſa haꝼa ꝼe hans at halda er ærꝼðum er neſtr oc yði ækki aꝼ n eꝼ hín kmr aꝼtr gialde ſlikt vpp ſem han tok oc vattar vítu Sua ſkall kono ſkía ſem kalman eꝼ hon er æín ꝼirir ser n koſt a hon at ſælía ſokn ſína oc voꝛu þæím er hon víll Eighí ſkall hon ſælía baruní ne oꝼríkís manne þæím er víð hana a aðꝛ ma ſkia hennar ſokn ſem ſina eꝼ hon hæꝼir honom vm boðet með vattom v uill maðꝛ annan ſkía vm æít huært en annar haꝼðe honom aðꝛ ſokna hende þa late ſa ꝼyr aꝼ er ſiðar tok till þuí at æíghí ma han tuæím j ſen andƶſuoꝛ væita oc er þa æighi vela ſokn við han goꝛ n eꝼ maðꝛ ſtæꝼnír manne till loghmanƶ eða með aðꝛum þíng ſtæꝼnum eða lagha ſoknom  dmaƶ honom huatke ꝼe ne æiðar gialde koſtnað halꝼu aukín þæím er hann ylꝼði till rangs mals nema ſa er ſotte ſueri ꝼirir æíns æiði at hann hugðíƶ æꝼtir retto male ſkía Vm onongr eða hans vmboðs a ꝼyrſt kaup a allum vaꝛnenge oc þarꝼynðum huaꝛt ſem ꝼalt haꝼa vtlenƶker menn eða ín lenƶker þa ſkall honom ꝼyrſt bíoða ſem aðꝛir kaupa oc vm alt þætt er hann þíkkíƶ kavps a þurꝼa þa ſkall ſkall honom ꝼyrſt bíoða eða hans vmboðs manne þætt sem ꝼalt verðꝛ her væruetna þær ſem menn kaupa iarðer eða garða eða ſkiptaƶ við huſum eða skípum eða aðꝛum goðom grípum þa ſkall kaupa með handſalum oc með vattom tuæím e ꝼlæíírum oc með hæímíldar takum En oll annur kaup ſkulu haldaƶ eꝼ handſæld ero oc þau er víthní væít oc þæir men kaupaƶ við er kaupum ſínum æigu at raða nema maðꝛ ſælí v hæímolt eða ſe ꝼals j þa ſkall þæt kaupp aꝼtr ganga en hín haꝼe anduírðí ſitt En eꝼ maðꝛ ſællr gull eða bꝛent ſylꝼr ſmiðat eða vſmíðat þætt er ſkírt ſkildi vera oc ꝼirir ſkírt var ſælt þætt ſkall skírt vera sua oc eꝼ maðꝛ ſælr hunang j tunnum eða j vakkum malt eða koꝛn j pundum mioll j mæíſum smr eða ſalt j laupum lín j bendom eða bælghíum eða nokoꝛn þæn lutt er i bendom eða bælghium er þæt ſkall iamgott ínnan vera ſem vttann þui at ængi var ſkal ſælía adrum ꝼox ne ꝼlærð n eꝼ ſa gærði ꝼals j er ſældí ſæckr víí ærtoghom oc xíí orkum sylfrs við konong nema mæíra virðíƶ att laghum n eꝼ hann ſældí ſlikt ſem han kypti oc viſſi þo at ꝼals var j oc vildi æíghí oꝛ taka gíalde v ærkr sylfrs kononge Sva oc eꝼ maðꝛ ſælr klæðe eða lereꝼt eða vaðmall oc alt þætt er ꝼals ꝼinƶ j suare ſliku ꝼírir ſa er ſældí ſem aðꝛ vattar nema þui at æíns at han víſſi æíghí at ꝼals var j oc haꝼe ꝼírir ser ſettar æið siðan haꝼe huær ꝼramme ſína hæímíldar taku till þæſſ er till pꝛoꝼs kmr oc ſuare þo ſa ꝼirir ꝼals er at laghum a at ſuara þætt er alt ꝼals er ſkynſamer menn meta till ꝼals ígi ſkall ſyſlu maðꝛ ne vmboðs maðꝛ meta þuí at þa ma agírnd vm kenna v ero kaupp hanſalað oc ero æíghí vithní till ſyni æínæíðí ſa er ſældi ælligr haldeƶ kaupp þæirra vm Oll þau ſkilyrðí er men gera j kuenna giptingum oc ſua eꝼ menn kaupa æignir eða garða oc ſua ꝼirir huert x arka kaup oc mæíra þa ſkall huartuæggía gera bꝛeꝼ æꝼtir kaupi sinu oc ſkildagha oc næꝼna vatta þa er við varo ſtund oc ſtað oc haꝼa ꝼirir inſigli loghmanƶ eða nokoꝛa ſkilrikra manna þæirra er ſkill viſſu a kaupi þæirra n eꝼ ækki ꝼær inſighli gere þa cyrographum oc bere þætt vitni kaupi þæirra oc ſkilyrði eꝼ æighí ero vattar till huart ſem þætt mall dmeƶ ꝼírir loghmanne eða aðrum rettom domarom þæſſ mals her vært mall er víthnað er vndír man oc ſua þo at æighi ſe vítnað huart ſem maðꝛ hæꝼir ſeet a eða hyrt þa ſkall han ſkyldꝛ vera till at bera þætt vítní loghlega til kuaddꝛ aꝼ rettaranom n eꝼ han vill æíghí bera þa ſkall ſakar abere kræꝼía han þæſ vithnís burðar n eꝼ han vill æíghí en bera hældꝛ en aðꝛ þa er han ſæckr ork ylfrs við konong n ſua ſkall han þæt vithní bera en han er loghlegha till kuaddꝛ at bera viðꝛ viſt ſína æꝼtir þui ſem ꝼrammaſt ſa hann eða hyrði siðan dme loghmaðꝛ oc doms menn huerſu ꝼulkomeð þæím þikki þæt vithní vm v ſkulu haldaƶ oll handſalað moll þau er haldaƶ megho at lagum þæt ma æighi haldaƶ er maðꝛ ſælr aðꝛum þætt er han hæꝼír aðꝛ aðꝛum ſælt En eꝼ ſa hæꝼír hond at er kyptí þa ſkall han halda ſkila dome ꝼirir kaupi ſínu till loghmanƶ oꝛſkurðar v a ſa kaup at haꝼa er ꝼyrri kypti en hínum er kauppꝼox er ſiðar kyptí þa ſkall han lyſa vndír valenkunna menn þætt er kaupꝼox er maðꝛ kaupir þætt er ſa atte ækki j er ſældi nema at þæſ raðe være ſælt er atte v ſkall han hítta þæn er honom ſældí oc hæímta ſitt aꝼ honom n eꝼ hann vill honom æíghi J hond ſælía þa ſkall honom hæim ſtæꝼna oc níote vatta ſinna at han let at lagum lauſt oc kræꝼi hann ꝼear ſins oc læggi honom raan við n eꝼ han ſælr aðꝛum ſiðan þa er hann ſækkr halꝼre ork sylfrs við konong v eꝼ hann han ꝼær æíghi ꝼenget honom þætt ſama kaup eða annat íamgott þa gialde han yrí aꝼ mærkr kaupi hueriu oc þ yri at minna kaup ſe þæim er kypti oc ſe þæir þa ſatter n eꝼ ſa er vitande er kypti þæt ſem annar haꝼðe aðꝛ kypt sæckr yri sylfrs við konong ꝼirir mærkr kaup huert v kaupír maðꝛ við utlæghan mann þa a konongr þætt ꝼe er han kypti aꝼ honom oc ſæckr vi aurom sylfrs eða ſyni  lyrittar æiðí at hann viſſi æighi at han var vtlægr vm v ſælr maðꝛ kyr eꝼ a læighu þa ſkall læigír ſa ku abyrghíaƶ at allu er hæꝼír nema við ſtrandhoggui  bꝛaða ſott oc lungna ſott oc kælꝼíng oc aldꝛe eða lyſtr ræið eða rauða ſott eða vínðꝛ ꝼællir tre á n eꝼ kyr dyr ꝼírir ꝼatkom manne þa gíalde han a íí arom værðet æꝼtír þui ſem ví ſkynſamer menn meta þui at ængí ſkall ku lengr læígha en liꝼír nema han dꝛepe ſíalꝼr v ſkall han ku haꝼa at læíghu mala rettom till kroſſ meſſo at aðꝛu vare þui at þa ſkulu kyr a ꝼor vera nema þæir haꝼe annan æíndagha a mæltan ſín a míllum þa er han tok ku Sv er ſu kyr dauð en han atte væð j annare þa ſkall han þa haꝼa ꝼirir sína ku þui at kyr þarꝼ ſkal j kyrſtað koma v eꝼ ſu líꝼir þa ſkall ſína ku haꝼa þo at hon se ælrí n eꝼ læſtír ero a voꝛðner þo at hale ſlítni eða hoꝛnu bꝛotne þa ſkall han þa laſtu bta v vill han æighí ku lengr læígha þa ſkall han han hítta þænn er ku a eꝼ hann er ínnan ꝼylkís oc bíoða honom ku ſína með vattom n eꝼ hann er vttan ꝼylkís þa ſkall han læíða hæím ku oc lata menn sea at hon er hæill oc hínum tk er á  ſæghi aꝼ ſina abyrghð oc væiti voꝛð sem ſínum nautum oc þíggi aꝼ nyt oc haꝼe þæt ꝼirir gras ſítt oc gæƶlo oc abyrghíƶ við handuommom ſínum æinum v eꝼ ſa er aꝼ lande ꝼarenn er ku a oc hæꝼír manne boðet vm hald ꝼíar síns þa ſkall honom ku bíoða eꝼ han er innan ꝼylkís ærꝼíngi a eꝼ æíghí er ꝼíarhalƶ maðꝛ till eꝼ hann vil æighi lengr læight haꝼa vm v ꝼelr maðꝛ buꝼe ſitt bití ínní at mane at ꝼulghu mala rettom þa ſkall han abyrgíaƶ við handuommom ſinum allum æt ero hand vom hans er han ſuæltír eða dꝛepr eða þæir men er han a at ſuara ꝼirir oꝛðe oc æíði þæt ero oc hand vom hans er halƶ maðꝛ hittír æighi ꝼyr en ond er oꝛ oc ſua eꝼ bíoꝛn bær eða bitr varghr eða ꝼællr ꝼírir bærgh n eꝼ ꝼirir bærg ꝼællr oc ſynír han þætt monno;m aðꝛ han ꝼlae huð aꝼ þa ero þæt æighí hanðuom hans æt ero hans eꝼ dꝛuknar j ſtaðu bꝛunní oc gæter ængí maðꝛ þæt er ero handuom hans er aꝼ oꝼmæghrí dyr eða klaꝼe kuírkír n eꝼ hæs er j bande oc renne ſtaur ꝼirir þa ero þæt æíghí handvom hans v ſkall hann ꝼða till þæſſ er vti ma ꝼðaƶ þa hítti han þæn er á  bioðe honom at varðuæita buꝼe ſínu oc ſyni monno;m at ꝼoꝛt ſe at mat ser oc ſæghi aꝼ abyrgð ſina n eꝼ maðr tækr ros aꝼolgho eða a habít oc bita þæt varghar vtí þæt ero handuom hans eꝼ æigi annara manna roſſ vti v tækr maðr naut a ꝼðꝛ þa ſkall hann ſua abyrgíaƶ ſem ꝼlgho naut þæt ſkall maðꝛ æighi abyrghíaƶ at kyr renne æighí kalꝼs eꝼ hann hæꝼir hæꝼir vgſa j hía nautum ſinum vm v hæꝼír maðꝛ ku mælta ser j ſkuld ſina þa er huarke ſkærðir værð eða læígu þa ſkall hon æíghí vera ælrí en víí vættra oc æighí yngri en at aðꝛum kalꝼe hæil oc haꝼe kælꝼt aðꝛ vm vættren æꝼtir pals messo v kaupir maðꝛ ros eða buꝼe at manne þæſſ er abyrghð a er kypti þeghar bꝛot læídír vikt ꝼe alt er maðꝛ kaupír þa ſkall ængí aðꝛum ſuík ſælía ne meðꝛ lynande laſtum æt er lynande loſtr a roſſe ꝼ þæt er blínt eða dauꝼt eða ſkiart eða ſtaðt kuiðdꝛagh aa eða vamhælti n a buꝼe eꝼ þætt dꝛekkr ſik ſialꝼt ſa ſkall ſuería er ſældí eða ſialꝼr haꝼa at han viſſi æíghí lynanda loſt a eꝼ hín ꝼínnr a ꝼyrſta manoðe f Nv kaupir maðꝛ vſenan gripp vſenan at manne þa er þæſſ abyrghð a er ſældí till þæſſ er þæím kmr j hendꝛ er kyptí eða þæim manne er han bauð um með vattom at taka nema þæir skildí annan vægh ꝼirir vattom vm Alla þa gripu er men æíghu ſamann huart ſem þætt er akr eða eng eða hus eða aðꝛer lutir þæír er ſkipti ꝼær a komeð þa ſkall ſkípta sa er skipta víll æꝼtír þui sem ſæghír j oðals ſkíptum n þær ſem í menn eða ꝼlæíri æíghu gripp ſaman þænn ſem æíghí ꝼær ſkíptí a komeð sua at æighir verði ſkaðe at eða þænn er annar víll gagn aꝼ haꝼa en annar aꝼrkeƶ eða ma æígi bíoðe þæím er með honom a at kavpa v uilía þæir æíghí kaupa luti huær kaupa ſkall  lyſí ſa er lytr æꝼtir þuí ſem ví skynſamer men meta eða ſælí hueríum er hann víll oc luki þæim sín luta værðƶ vilia þæir æígí viðꝛ taka haꝼe at vſækkíu þær tíll en hínír hæímta oc abyrghíƶ sem ſít ꝼe ngi ſkall ſælía annars ꝼramar en i laghum er mælt n eꝼ menn æíghu ſkípp saman þæt er huarghe hæꝼír koſt till at kaupa oc æighi vilía aðꝛer kaupa halde ſa þæirra till gangs er víll oc ꝼae þæim er till motƶ æíghu ſín lut ſkíplæíghu oc take aꝼ þætt er han þarꝼ till koſtnaðꝛ a hans luta er v æíghu í men eða ꝼlæirí æín grípp ſaman þa ſælr æin oc ſpur æighí hína att er i mott honom a Nu uílía þæir riuꝼa þæt kaupp þa ſkall luta huær raða ſkall n eꝼ ſa lytr er ſældi þa ſkall halda n eꝼ hinír líota er ríuꝼa vílía þa ſkulu þæir ríuꝼa a ꝼyrſta manoðe er þæir verða varer víð en æíghí ſiðar nema ꝼullar nauðſyníar banne þær ſem j laghum ero mæltar at þæir matto æighí ríuꝼa oc ſkulu þæir þær vithní till haꝼa at þæt ſe ſatt er þæir ſæghía vm Sa ſkall laan abyrghiaƶ er þíggr oc koma hæilu hæim n eꝼ han vill æíghi þa ſkall ſkía ſem víta ꝼe þætt er alt víta ꝼe er vattar vítu oc ſua þætt er er domr dmer manne Sva oc eꝼ loghmaðꝛ ſæghír ꝼe a hendꝛ manne með loghleghom lagha oꝛſkurði at gialda aðrum þætt er oc vita ꝼe v leer maðꝛ eða ſælr þæt er honom er leet oc míſꝼær þætt ſkall hann hæímta aꝼ huarom ſem hann vil þæím er ſældi eða hínum er kyptí oc ſua ſkall huaruethna þær ſem maðr ſælr eða leer annars æígn vm v læggr maðꝛ aðꝛum væð ꝼirir æín huern lutt þa ſkall ſa abyrghiaƶ væð er tok n eꝼ þæir haꝼa goꝛuan æíndagha a ner vtt skall lyſa þa ſkall han bíoða honom eða hans vmboðs manne væð i æíndagha oc haꝼe vatta við n eꝼ hann lyſír æighi þa vtt þa gere huart er han víll at skynſamra manna virðíngu at haꝼe ſíalꝼr eða ſæli aðꝛum haꝼe ſa ſkuld ſína er væð tok en æíghande þæt ſem auk er Nu er æighi æíndage a ſættr lyſi ínnan xí manoða eða ꝼare ſem ꝼyr er ſkilt v eꝼ maðꝛ a ꝼe at hæímta aꝼ aðꝛum manne oc tækr han væð ꝼíar ſíns j æinum hueríum grípp huart ſem þæt er j ioꝛðu eða íaðꝛu ꝼe þa ſkall þætt væð uírða v sæll hann væð a bꝛott aðꝛum manne þa ſkall hann haꝼa víthní till væðs ſíns er atte oc haꝼe lyſt vt at ꝼyrſtum xí manoðom eꝼ hann er innan ꝼylkís En eꝼ han er æighí ínnan ꝼylkis haꝼe lyſt innan xí manoða nema er hann kmr hæím j ꝼylki nema nauðſyniar banne þær ſem i lagum ero taldar vithní ſkall han till haꝼa at þær se ſannar ællar a han þæſſ mals aldꝛi vpræíſt v ſælr maðr í æítt væð þa a ſa væð er ꝼyrri tok en þæim er væðꝼox er ſiðar tok oc vitu þæt vattar vm v hæímtir maðꝛ ſkuld aꝼ manne eꝼ hann er innan ꝼylkis oc ſkuldſkytír hann honom við annann mann þa hæꝼír hann loket þessaꝛi ſkuld ser aꝼ hende eꝼ þær ero uithni till at hann tok þæn ſkuldar ſtað Vmaghe ma engu kaupi raða þæt ſkall oc víta huerſu miklu kaupí konoꝛ ſkulu raða Bonda kona yris kaupi hauld manƶ kona í aura kaupi Barruns kona halꝼr ork kaupí n eꝼ mæíra kaup kaupir þa ma hann riuꝼa a ꝼyrſta manoðe er hann er hæima n eꝼ hann er æígí hæima þa ma riuꝼa a ꝼyrſta manode er hann kmr hæim oc han væítt þæt eꝼ v kaupir maðr værk at ꝼrialſum manne þa ſkall þætt alt halda ſem þæir verða a ſatter n eꝼ bonde vill æíghi mala halda við læíghu mann sín oc viſar honom oꝛ viſt þa ſkall hann kræꝼía með vatta ij viſtar ſínnar oc bíoða værk ſín ſlik ſem þæir voꝛðo a ſatter Nu eꝼ bonde vill þæt æighi þa er hann ſækkr íí aurom sylfrs við konong n hin skall haꝼa kaup ſítt oc matar værð þæt ſem vnyt er n eꝼ læíghu maðꝛ vill æighi mala halda við bonda þa ſkall hann kræꝼía han værka ſlikra sem hann handſældí honom oc bíoða honom með vattom víſt n eꝼ hann vill æighí þa er hann ſæckr íí aurum við konong n þa a bonde ſlikt at hæimta aꝼ honom sem han ſkildi ræiða honom j læíguna en matar hæꝼir hann ækki þui at hann haꝼuar ſíalꝼr n ſa maðr er tækr vinnu híuna anaꝛſ manƶ at vitand ſinní ſæckr halꝼrar ærkr sylfrs við konong n eꝼ han tækr a hond ser manƶ verk oc getr æighi vunnít þa ſkulu men meta huat læighu ꝼalle honom ſkall j þui vera v lægſ læíghu maðꝛ ſíukr eða ſaar  þa ſkall honom ækkí læíghu ꝼall j vera eꝼ hann liggr halꝼan manoð j hia þæim bonda er menn meta at ꝼullꝼea ſe till n eꝼ han líggr lengr þa ſkulu ví menn meta værka tíon hans  mat þænn er han nytír ællíghr ꝼre a hendꝛ ærꝼíngía vm v aꝼ þuí at vínnu menn ero miok toꝛꝼengner j heraðe  nu vilía aller j kaupꝼærðír ꝼara þa vilíum ver þætt vandlegha aꝼ taka at nokoꝛ maðꝛ ꝼare ſa i kaupꝼærðír er mínna ꝼe a en till íí  ylfrs Skall þetta ꝼoꝛboð ſtanda ꝼra paſchom oc till michiels meſſo huert aar n i ꝼra michials meſſo oc allan vættren siðan þa ꝼare huer j ꝼriði með ſlíku goðo ſem guð ler honom huart ſem þænn er mæira eða minna n þæir ſtyri menn er menn taka a ſkípp ſín með minna ꝼe en nu er skílt þa ſæckíƶ hann ij aurom sylfrs ꝼirir huern þæirra oc ſua huer er ꝼelagh læggr víð þa vm v ſkípar maðꝛ kaupſkíp j heraðe hæíma oc taka menn ꝼar aꝼ honom þa ſkall hann ſkip ſua ſkípa at þæir haꝼe aller ꝼar er tækít haꝼa n eꝼ ſkíp værðꝛ oꝼ miok laðet þa ſkall ſtyri maðꝛ ſína varu ꝼyrſt aꝼ bera en hínír haꝼe ꝼar en toko n eꝼ þæím þíkkí þa en æíghí ꝼrt þa ſkulu þæir aꝼ bera en æꝼƶſtír toko þær till er þæim þíkki ſkíp ꝼrt þa ſkall han læggía a handſals ſlít í aura sylfrs eꝼ v ꝼara menn ꝼirir ban landa eða ſtaða a míllum þa er ſtyrí maðꝛ ſæckr víí ærtoghom oc xíí oꝛkum n haſete huer ork ylfrs ín ſkall ſtyrí maðꝛ a ſkipí hueríu ſa Vm Eꝼ Vm Vm loghmanƶ laſe oc þeira er bonda ꝼe varðuæita Skall þæt æptir syſlu maðr huer retta pundara sína vetter oc mett ſtikkur oc mæle kerold i huers ſyſlu ark ſkall a hueríu mæle keralde vera slíkt ſem merkiƶ a loghþíngí Syſlu maðr er ſkyldꝛ at ſkoða þetta æit ſína huerium xij manoðom oc huervetna þær sem rong mæle kerold ꝼinnaƶ þa vane sua at ækki se till þæſſ hæꝼt ſiðan n huær sem æít huert hæꝼir ruanght j þeſſare græín eða vmarkat ſæckr ork sylfrs við konong eꝼ hann væít þæt er hann at var ſkall ængi annan ſtela Nu er þæt græinande eꝼ ſa maðꝛ ſtell ſer matt er æígi ꝼær ſer vinnu till ꝼoꝛſtrs oc hælpr ſua líꝼí ſínu ꝼirir hungrs ſaker þa er ſa ſtuldꝛ ꝼirir engan mun ræꝼſíngar verðꝛ n eꝼ ſa maðꝛ er vínnu ꝼr er ser tíll ꝼoꝛſtrs ſtell till yrís ſtell ſa er ækki var aðꝛ at ſliku kendꝛ þa ſkall han a þing ꝼra oc lyſi huð ſína iij orkum sylfrs við konong n eꝼ hann ſtell annat ſinní till yrís lyſi huð ſína vi oꝛkum eða late huðina oc ſe bꝛugðit lykli a kín honom Nu ſtell han hít þꝛiðía ſín till yrís late huðína en konongr take aꝼ ꝼe hans till vi marka n eꝼ ſa hín ſame maðꝛ ſtell optar þa er han dꝛæpr n eꝼ maðꝛ ſtel till halꝼrar ærkr ſa er ækkí var aðꝛ at ſliku kendꝛ þa ſkall han a þíng ꝼra oc lyſi ſík með viij ærtoghom oc xiij ylfrs eða ꝼare vtlæghr n eꝼ han ſtell oꝼtar þa er han dꝛæpr n eꝼ maðꝛ ſtell till mærkr ſa er ækkí var aðꝛ at ſliku kendꝛ þa hæꝼír han ꝼirir ſtolet ꝼe ſinu allu oc haꝼe ſlika ræꝼſíng sem ſa maðꝛ læggr a han er konongs vmboð hæꝼir j hende till rettra ræꝼſínga oc halde þo líꝼínu En eꝼ ſa hín ſame maðꝛ ſtell oꝼtar þa hæꝼir hann ꝼirir goꝛt lande oc lauſum yri oc liꝼinu með vm v er þíoꝼr ꝼunnín þa ſkall bínda ꝼola a bak honom j þuí ꝼylkí er þioꝼr er tækín oc ꝼre vmboðs manne budín oc halde vmboðs maðr till þíngs oc aꝼ þíngi j ꝼíoꝛu en vmbods maðr ꝼae mann till at dꝛepa han oc ſua alla þíoꝼa n bndꝛ ero ſkyldugir at ꝼylgia þíoꝼe till dꝛaaps þa er aꝼ þæirra abyrghð n eꝼ þæir vilia æighi ꝼylghia ſæckr huer halꝼre ork sylfrs ꝼe þætt alt er tækit er aꝼ þioꝼe þa a ſa er þíoꝼ tok en æighí beraƶ aðꝛum vithni till n alla aðꝛa lauſa aura a konongr Sa abyrghíƶ þíoꝼ er bindꝛ ííí orkum ylfrs við konong þær till en han ſætr hann bundin a ꝼlætt vmboðs manne oc haꝼe víthní við n eꝼ þíoꝼr vill væriaƶ þa ꝼællr hann vtlæghr n eꝼ maðꝛ lætr þíoꝼ lauſan þa er hann ſæckr ííí orkum sylfrs við konong ſua vmboðs maðꝛ konongs sem aðꝛeʀ menn ær ſkall huern þíoꝼ dma ſem hann ſtall huar ſem hann værðꝛ tækín eꝼ N eꝼ maðꝛ renr mann þioꝼe eða vtlæghom manne ſuare landraða ſok við konong n huer annara er j gongu er með honom ork sylfrs kononge n eꝼ æin maðꝛ tækr þíoꝼ þa liggr honom ækki við þo at han værði laus v kenner maðꝛ ꝼe ſítt þioꝼſtolet j hende aðꝛum manne oc tækr han við ꝼe ſinu oc ſkill ſua ꝼirir at ek dꝛepp huerghi niðꝛ konongs rette  hæꝼir þær vatta víð þa er han ſannr at ſok en hín vſæckr er við tækr ꝼe ſínu En eꝼ lynír þuí oc tækr ꝼe ſítt þa er hann ſæckr ííí orkum sylfrs við konong v mæler þætt syſlu maðꝛ eða barrun at þæír haꝼe ſæt goꝛꝼa ſa er ſtall oc hin er ſtolen var oc haꝼe niðꝛ dꝛepet konongs rette þa ſkall ſa er ſtolen er ſynía lyrittar æiði ꝼællr till ꝼíoghura marka en hin er þíoꝼr sem aðꝛ Eꝼ v eꝼ maðꝛ ſtendꝛ ꝼe ſítt þíoꝼſtolet j hende aðꝛum manne en han veneƶ hæímildar manne oc kallaƶ kypt haꝼa þa ſkall eſta taks ꝼirir ꝼe hans oc ſua ꝼirir ꝼe þæt er han kannar ser  gere till æíndagha þa ſkall hann ꝼra ꝼram vithní sín at þæt er hans ꝼe oc æighi gaꝼ hann þætt ne galt oc æighi ſalum sældí oc ængum bauð hann vm at ſælia þa er honom upnæmt ꝼe ſítt þa ſkall han gera huart ſem hann vill at ꝼara hæím með ꝼe sínu eða ryní hæímildar taku hans Nu eꝼ honom bꝛeſtr hæímíldar maðꝛ þa er han þíoꝼr at En v kenner maðꝛ aðꝛum ſtuld þa ſkall gera huart er vill at ſtæꝼna honom hæím oc þæðan a þíng oc lyſa þær þyꝼt æꝼtír þa æíghu þíngmen at gera honom ſtæꝼnu till neſta þíngs eꝼ han er jnnan ꝼylkís n eꝼ han er vttan ꝼylkís þa ſkall gera honom manoðꝛ lagha ſtæꝼnu aꝼtr till þíngs vm huert mal oc æíndagha þæt þíng v eꝼ han kmr æíghí þa ber han a bake ſok nema nauðſyníar vithní bereƶ honom v eꝼ hann kmr ſialꝼr þa ſkall hann æið ꝼæſta ꝼællr till vtlæghðar eꝼ ꝼællr æꝼtír þuí sem aðꝛ er ſkilt æꝼtir ꝼear magne vm v er maðꝛ ſtolen ꝼe ſínu oc ſer han manna ꝼar vægh ꝼra líggía þa ſkall han ganga æꝼtir grannom sínum lyſa ſínu toꝛreke oc eſta liðs till æꝼtir ꝼarar oc ſpyría till garðƶ manƶ þa ſkulu þæir ſitia vttan garðƶ oc gera æín till hus oc ſæghía till ærendes oc eſta till ranƶſaks þa byðꝛ hann þætt þa gange hann æꝼtír grannom sínum þa æíghu þæir at ganga j skyrtum æínum oc lausgyrðír En eꝼ han byðꝛ ranƶſak at oc ꝼínƶ æígí ꝼole at hans þa ſkall han ſynia ſettar æiði eꝼ þæir vilía honom kent haꝼa En eꝼ æiðar ꝼalla þa ꝼællr till ííí arka ꝼ n eꝼ maðꝛ ꝼinnr ꝼe ſítt þíoꝼſolet oc ꝼylghir æighí þíoꝼr þa ſkall han haꝼa við nauiſtar menn sína er han tækr við ꝼe ſínu n eꝼ ſyſlu maðr miſtryggír han oc ſæghír at þíoꝼr ꝼylgðí þa ſkall hann ſynia at þær var æíghí þíoꝼr þa er han tok ꝼe ſit v kenner maðꝛ manne ſtuld en aðꝛum viðꝛ taku at han take við ꝼe hans þíoꝼſtolno ſa kueðꝛ næí við hann ſkall synía með ſettar æiði ſa æiðꝛ ꝼællr till ííí arka eꝼ han víſſi at þioꝼſtolet var n eꝼ maðꝛ ſker annan vm ſtuld oc er æíghí lyſt þyꝼt æꝼtír þa ſkall ſa ſynía ſettar æiði er ꝼirir ſok værðꝛ ſa æiðꝛ ꝼællr till ííí arka En eꝼ vmaghe ſtelr þa ſkall bta aꝼtr værk hans ækkí a konongr a þuí v værðꝛ maðꝛ a þyꝼſku ſæckr þa a ſa at taka er ſtolen var ꝼull gíold ꝼear síns aꝼ ꝼe híns ſakaða oc koſtnað ſin þæn ſem han þarꝼ till æꝼtir ꝼarar æꝼtir þui sem ví ſkynſamer menn meta oc reet ſín æꝼtír loghleghom dome ſem hann ſe iamyklu loghrentr vm v tækr maðꝛ hauk bundín i ræiðꝛi oc lynír þa er hann þioꝼr at eꝼ hin lyſir er atte n eꝼ maðꝛ ſtell ſlætrenge aꝼ íoꝛðu manƶ þa er ſa þíoꝼr at eða ſyní ſettar æiði ꝼællr till ííí arka eꝼ ꝼællr oc ſua ꝼirir hauka hít ſama vm v ſælr maðꝛ íoꝛð konongs at ulyꝼí hans þa er han þioꝼr at oc ſua ſa er kaupír eꝼ han væít eða ſyní ſettar æiðí v tækr maðꝛ markaſtæína vpp oꝛ ioꝛðu oc ſætr aðꝛum ſtað oc ꝼrer a lutt þæs er mott honom á þa er hann þíoꝼr att oc ſættr alæighu við konong En vi aura eꝼ maðr tækr vpp oc ſætr huergi niðꝛ n eꝼ maðr lægs vndír kyr manƶ oc dꝛekkr ſa maðꝛ a engan reett a ser vm n eꝼ maðꝛ gengr j æppla garð eða huanna eða lauka eða næpna ræít eða ærtra eða bauna  alt þætt alden er menn hægna með garðum eða gæƶlo tuígíldi ſkaða þæím er atte oc í aura ylfrs j þokka bott En eꝼ tækr till yrís eða mæíra sæckr sem vm annan ſtuld n eꝼ þæir men gera þetta er æighi haꝼa ꝼe till at bta ꝼre till þíngs oc ſuare ꝼirir æꝼtír lagha dome vm N eꝼ maðꝛ ſtelr hundi manƶ eða kætti kníꝼí eða bæltí oc allu þuí er mínna er en yrír þæt er huínƶſka oc eꝼ maðꝛ værðꝛ ſannr at þuí gialde kononge í aura sylfrs oc þæím yri er atte oc hæítí maðꝛ at værri Capitulus n eꝼ maðꝛ ꝼær at vægh með roſſe ſínu oc ſtendꝛ hyner gatu þa eꝼ han þarꝼ take aꝼ ſua mikít ſem ros hans þarꝼ þær at eta eꝼ n eꝼ maðꝛ ꝼinnr ꝼearlut manƶ oc hæꝼír æighande glatað þa lyſi ꝼirir monno;m ſamdgres ællær verðꝛ han þíoꝼr at eꝼ ꝼe er ſua mikít at þíoꝼſok ma nema v ſkall i líoſe haꝼa ꝼe oc nyta ser oc þo at æígande kome æíghí ꝼyr æꝼtír en ſlitið er þa bter hann engu ꝼe ꝼírir En ſa er ser kallar skall haꝼa till í manna vithní ſkilrikra at þætt er hans ꝼe oc han a eꝼ han ſkall vrentr vera oc ſueri at ꝼullann æið þa lætr hín at laghum lauſt her N eꝼ maðꝛ kenner manne landꝛað þa ſkall hann ſynia með tylꝼtar æiði oc ſua ſkall ſynía alra vbota mala v ſkall næꝼna ví menn a huara hond hínum ſakaða þæim er vndan ſkall ꝼraƶ íaꝼna at rette við han þa ſem neſter ero honom oc vm þæt mall er kunnikt huatke ſakaða ne ſiꝼíaða ꝼultiða menn oc valenkunna þa ſem huatke ero aðꝛ ryndir at rongum æiðum ne ſkrkuitnum haꝼe ví aꝼ þæim oc ſialꝼr hín attande oc íí ꝼanga vatta þa ſem æighi ero at mæinſrom ryndír v ſkall ſa ſuería ꝼullan æið ꝼirir ſik er ꝼirir ſok verðꝛ en aller aðꝛer ſanne hans æið með þuí ſkilloꝛðe at æighi vitu þæir annat ſannare ꝼirir guði æꝼtír sínní ſamvítƶſku en þæir ſueria Settar Settar æiðꝛ ſkall ſtanda vm oll vííj ærtogha oc xíí arka moll oc ſua ꝼirir x arka moll v ſkall næꝼna íí menn a huara hond hinum ſakaða a þænn haat ſem ſæghir vm tylꝼtar æið haꝼe íí aꝼ þæím ſialꝼr hin ꝼioꝛðe ꝼanga vattar í Lyrittar æiðꝛ lyrittar ſkall ſtanda vm oll v arka oll oc ííí arka moll þær ſem ij menn ero næꝼndir a huara hond hinum ſakaða haꝼe ij aꝼ þæím ſialꝼr hín þꝛiði n ꝼirir mærkr mal oc þæðan aꝼ ſmære ſkall næꝼna till lyrittar æiðs ſín mann a huara hond hínum ſakaða haꝼe æín aꝼ þæím sialꝼr annar ꝼanga vattr hín þꝛíði eſſe æíðꝛ ſkall ſtanda tíll þæs en haꝼa ſkall í manna æið eða æínæiði þuí at æín ſkall yr ſynía oc ij tuæggía sem j bok skilr vm æiR menn ſem at þui verða kunnír oc ſanner at þæir ſueria ranga æiða oc pꝛoꝼaƶ þætt með ſannyndum a þa þa ſkulu þæir vtlæger vera íí vættr oc enkis manƶ æiða ne vithna níota með þui mote at han gerðe ſik ſíalꝼr vnytan oc gialde ííí ærkr ylfrs kononge oc ví aura ꝼirir huern er ſuoꝛ með honom eꝼ þæir víſſu æighi at vſrt var ꝼyr en þæir vynní En ſa er viſſi gialde ííí ærkr sem han n eꝼ þæir atburðír kunnu till at koma at monno;m verða þær ſaker geꝼnar er viðꝛ líggr líꝼ eða límír eða ſe alæighu mall þa ſkulu þæir slikra vithna oc vndan ꝼrſlo níota ſem konongs er miſkunn till her SSAR rettar btr gaꝼ hakon konongr ſun hakonar konongs ſunaꝛ ſun suærrís konongs allum noꝛegs monno;m þæím ſem  rettom skilum ero við guð oc ſanre lyðni oc þægnſkyldu oc æꝼtir læte ero við rettan noꝛegs konong oc hans riki oc raðo nyti ſtyrkia oc ſtaðꝼæſta með holre þíonoſto ínnan landꝛ oc vttan at vſkaddꝛe j allu konongdomſens ſmd oc rettom mal æꝼnum þæirra loghleghra kononga er æꝼtír han koma ꝼyrſt at vpphaꝼe at þær ſem aðꝛ gek xl marka j ſakar yri vi alnar vaðmals j yri þænn huern at vꝼældꝛi ſæcktenne þa ꝼældi hann þa ſækt till þꝛiðiungs ſua at þær ſkall uppí vera viij ærtoghar oc xíi ærkr ylfrs ſlikar sem ꝼalla aꝼ konongs ſtæðía En þær ſem aðꝛ vaꝛo xij mærkr vꝼældar ví alna yris þær ſkulu nu vera v mærkr sylfrs Sua ꝼello oc til þꝛiðiungs aðꝛar ſæctir a aðꝛa at ængi ſkall annars gialda n þæir menn er a aðꝛum vinna er þæim er raða eða gera vandꝛæðe þæir ero vbota menn ꝼirir goꝛt lande oc lauſum yri iamvæll oðals ioꝛðum  kome aldꝛí j land aꝼtr a hína þꝛiðíu at þæiꝛ menn er hoggua hond eða ꝼott aꝼ manne at vilía ſinum ero oc vbota menn nema konongr late ræꝼſa till landræínſanar eða þæt væiti j vapna skíptum þa ꝼare æꝼtír konongs ſkipan a hína ꝼioꝛðo at eꝼ menn laupa bꝛott með æíghin konom manna eða ꝼe þioꝼſtolno ſua miklu sem j laghum er mælt þa ero þæir vbota menn a hína ꝼímtu at þo at alt þæt er veghande atte bæðe j lande oc lauſum yri ꝼelle aðꝛ vndir konong vttan oðals iarðer þa ſkall konongr taka æíghí mæíra þægngídí en víí ærtoghar oc xíí ærkr aꝼ ꝼe eða æignum nema han veghe skemdar vígh eða gere niðíngs verk oc eꝼ æign er j þægngildi græid þa ſkulu arꝼar æigha lauſn a innan x vættra eꝼ þæirra oðall er a hina vio at han tok aꝼ at nokoꝛ konongs maðꝛ læggi almennelegha tolla a menn eða væíƶlur Byðꝛ nokoꝛ konongs vmboðs manne till væiƶlu eða gerer honom aðꝛa kurtæiſi raðe huær ſialꝼr ꝼirir ſinu rettar SSar rettar btr gaꝼ agnus konongr ſon hakonar konongs ſunarſonar Suærrís konongs  ſu sem ꝼyr ſægir til ꝼyrſtu rettar botar agnus konongs ꝼyrſt at vpphaꝼe at þær sem sakar yrír ꝼell aðꝛ till þꝛidíungs j loghbok þa ſkall nu ꝼalla till ꝼioꝛðongs oc ſætt j bok með akueðno huat meſt ma taka ꝼirir hueria ſok at þui ſiðꝛ verðí menn blæktír aꝼ pꝛettoleghom ſoknnarom j ꝼíoꝛðongs ꝼalleno a aðꝛa at þær ſem aðꝛ ſkildi ganga v ærkr ꝼirir æít hog en víí ærtoghr oc xíí ærkr ꝼirir þꝛiðia hog þa ſkall iiii ærkr ylfrs ꝼirir huært oc ſumum ſtaðum minna ſua ſem ſkilt er j laghum  manhælgí þæt oc þær með at rettare ſkall ꝼyrrí þæím reet gera er miſhalden er en ſiðan take kononge ſækt til handa a hína þꝛiðíu at ſlatr toll þæn er konongr tok er hann ſat j bærgvín vm joll lím ſlatrs aꝼ manƶ værkí hueriu þa gaꝼ hann vpp allan a hína ꝼíoꝛðo at hann skipaðe þæim moꝛgum j ærꝼða tall er ækkí voꝛo aðꝛ j ſkípaðer æꝼtir þuí ſem loghboken síolꝼ vattar a hína ꝼímtu at þær ſem maðr dꝛapp mann þa matte aðꝛ með ſæcktum anyða ꝼrendꝛ ſína þa ſem huatke voꝛo valdande ne raðande till ꝼebota með er þa ſkall nu aꝼ þæs æíns ꝼe bta er dꝛapp ærꝼíngía híns dauða æínum a hína vio at aꝼ ꝼe híns utlægha þæſſ er ſkemdar verk eða nídíngs vígh va þa ſkall ꝼyrſt btr aꝼ luka ꝼe veghanda aðꝛ en j konongs garð ꝼalle ſua ſem j bok er ſætt j manhælghí a hína ſíaundu at huergí ſkall ꝼe hínns vtlægha ꝼalla j konongs garð ꝼyr en aðꝛ ſe loknar aꝼ allar loghleghar ſkulðir þær ſem aðꝛ voꝛo goꝛꝼar en hann ꝼelle j þa ſok a hína viijo at eꝼ menn værða vegner j hæímílí sínu þa ſkall ærꝼíngí taka halꝼu mæírí btr æꝼtir loghleghom dome a hína níundu at eꝼ maðr maðꝛ værðꝛ barðꝛ eða ſærðꝛ J hæimili sínu þa ſkall han taka halꝼu mæíra reet æꝼtir loghleghom dome a hina x at þær sem aðꝛ ꝼell alt j konongs garð bæðe j lande oc lauſum yrí þeghar maðꝛ ſtall till æínnar ærtoghaꝛ en nu ꝼællr æíghí ꝼyr en sua ſem ſkill J þíoꝼa bælkínum oc ſæckt þær till sem loghbok vattar a hína ællíꝼtu gaꝼ agnus konongr æinkanlegha at þo at maðꝛ hitti j þau vbota verk at han haꝼe ꝼirir goꝛt liꝼínu oc allu þui er hann á j lauſu oc ꝼaſtu annat huart at maðꝛ dꝛepr logman ꝼirir retta loghſoghn e bꝛennr mann ínní eða myrðír mann eða hggr hond  ꝼott aꝼmannene eða ſtíngr vtt aughu manƶ eða ſker tungu oꝛ hoꝼði manne eða drepꝛ ꝼaður sín eða moðoꝛ dottoꝛ eða ſyſtur eða kono ſina eða kona bonda sínn e tynír sialꝼum ser eða dꝛepr mann j hæímili síalꝼs ſíns eða lypr bꝛott með æíghinní kono manƶ eða tækr kono með rane eða hærꝼange eða ꝼalſar ſtæðía bꝛeꝼ eða ínſíglí konongs eða dꝛepr þæn mann er konongs bꝛeꝼ hæꝼir ꝼirir ser eða j hærbirgi i hía kononge eða j konongs garðe eða a konongs ſkípí eða j nauíſtu konongs e tækr maðꝛ kono nauðga e hæꝼnir vbota manna eða hæímtir gíold ꝼirir n eꝼ æin huer ſa er j ſlik vbota verk ꝼællr ſem guð late engan henda oc þo at ſa haꝼe ꝼirir goꝛt líꝼí oc ꝼe ſinu við konong oc a æínhuer þæirra boꝛn j vmægð æꝼtír þa ſkulu konongs vmboðs menn ætla ꝼullan ꝼoꝛlags yrí barne hueriu aꝼ þuí ꝼe er hín vtlæghe atte æ meðan ꝼe vínƶ þær till er boꝛn ero mat annongar ꝼirir aldꝛs ſaker at laghum oc þo at ꝼe ſe æígí mæíra en þæím vínƶ till ꝼoꝛlags yrís siðaſta Ovan a þetta lett agnus konongr saman ſætia þætt aꝼ allum bokom lanƶſens sem bæƶt þotte honom bera með bæƶſta manna raðe oc let ſkra þeſſa bok oc ꝼoꝛ ſialꝼr till gula þíngs oc leet þær vpp leſa oc gaꝼ þíngmonnom bokena oc þa rettar bott þær með sem engu er mínƶt at þeſſe bok ſkal heðan aꝼ ganga vm allan noregh vm aldꝛ oc vm æꝼe at vſkaddꝛe j allu konondomſens smd æꝼtir þui ſkiloꝛðe sem aðꝛ er mælt Litƶ  hans rettom æꝼtir komandom æinſhueríum ſtað enn vmbota þurꝼa þa ſkípi hann þuí ſua at guð haꝼe loꝼ ꝼirir hann ſialꝼr ſalo híolp oc þæir gagn oc þarꝼyndi er vndir ſkulu bua a oc at ꝼlæírí rettr btr ꝼinníƶ j þeſſare bok en þær æínar er her ero a næmdar eꝼ ſkymſamer menn ſkoða með gaumgæꝼe þeſſa oc hína er aðꝛ var eſſe bok vaꝛ loghtækín a gula þíngí jons vaku dagh þa er liðnír voro ꝼra burð vars herra iesu christi ilesimo vættra oc ducentissimo vættra oc lxx vættra oc iiij vætr a xi are rikís agnus konongs Geꝼe iesus christus oſſ hana ſua j nytt at ꝼra at honom ſe till vírðíngar þæím till ſalo híalpar oc anbunaꝛ er gera lett oc allum þæím ſem honom varða ollum oſſ till veraldleghrar ꝼarſældar oc æiliꝼís ꝼagnaðꝛ Blæƶƶan oc varðuæiƶla ꝼaður oc ſunar oc hæilaghs ana æins guðs j hælaghre þꝛínníngu oc arnadꝛ oꝛð varrar fru ſancte marie oc híns hælgha olaꝼs konongs oc híns hælga johannis baptiſte oc allra guðs hæilaghra mana vere með oſſ allum noꝛegs monno;m nu oc iaꝼnan Late guð oſſ hæíla ſkiliaƶ oc ſua ꝼínnaƶ AeN 