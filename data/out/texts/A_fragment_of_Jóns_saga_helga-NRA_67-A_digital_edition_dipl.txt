 makligir . en þeim skylldi eigi fyrirgefaz  er þeir villdo at sva væri . þat skolom ver hugleiða  at tysvar siɴǫm er akveðin astgiof heilags anda við postola drottens  þetta hit fyrsta sinn  sem nv heyrðoð er  eptir vpprisu drottins  er hann var nv sialfr synlega hia þeim  en oðru sinni  er þeim var send ast gıǫf heilags anda a hvit svnno degi ok eptir vppstigning drottins  sva sem hann hafði sialfr heitit fyrir uppstigning sina . þessi tveɴ heilags anda astgiof merkir þau tvenn astar boðorð er oꜱ eru skylldust boðin at hallda af almattkum guði  en þat er at unna matkvm guði um alla luti fram  en elska naung varn  þat eru allir kistnir men  sem sialfa oꜱ . Skal su heilags anda giǫf  er a iorðvɴi er gefin  merkia elsko navngsens  er af iorðunni er skapaðr . En su ast giǫf heilags anda  er af himninvm var send  skal mer-kia elsku almattigs gvðs  þeꜱ er í himnum er  En fyrir þvi var heilags anda ast gı-of fyrr gefin af sialfǫm gvðs syni a iorðunni en siðan send af himnvnvm  at ver megum sva at eins at komaz með fullu at elska almattkan gvð  at ver vɴim fyrir guðs sakir navngvm varvm kris-tnum monnum  þeim sem ver siam hverꜱdagliga fyrir augum oꜱ . Sva segir eɴ helgi jon postoli i pistola sinvm Qui non dilgit  elsku fra oꜱ verðr  En þat er allt saman ast við almattkan guð at gera þat er hann byðr oꜱ en þeir ero allir likligstir til at þiggia me-est miskvɴ af almattkum guði  er mest mis-kvɴa þeim  er miskvnnar þurfa  ok gera þat fyrir astar sakar við guð meir en orðlofs maɴaɴa . Sva segir johanneꜱ postoli at thomaꜱ postoli var eigi við staddr þessa vitrǫn  ok hann svaraði oðrum postolom  þa er saugðo honum upprisu drotteɴs  at haɴ mundi eigi trva  at hann væri upprisiɴ  nema han sei nagla stað i hondum hanꜱ oc fotǫm oc þreifaði um siðu hans  þar sem hann hafði særðr verit . Eɴ eptir atta daga voru postolarnir eɴ allir saman staddir  ok nv var thomas með þeim þa kom drtteɴ til þeiʀa ok mælti þa af einvirðingo við thomam  er þeir voro a sę ronir  þann er kallaðr er mare tiberiadis  þar voru saman siau petruꜱ postoli oc thomas postoli ok þeir brøðr ion postoli  er nu segiom  mettir . þa melte drtten við petrum ok spyʀ han eptir þrysvar sinom  hvart hann ynni honom . Ok hvert siɴ með spurningunni þa fal hann honom a heɴdi gezlo guðligrar hiarðar . Ok er petrvꜱ hafði þrysvar iatat sik vnder gvðlega elsko  þa merkir drottinn fyrir honom  hvilikan dꜹða hann mundi þola fyrir gvðs nafni . Ok eptir þat mælti hann sva við hann  fylgðv þa snyz petrus ok leit þann lærisvein  er drotteɴ vnni mest . sa eɴ sami er sofnaði vfer briost drottni at eno ęfsta matborði  ok sa spurði drottin hverr hann mvndi selia  en er petr ser þenna lærisvein  mælir hann við iesum  drottinn  