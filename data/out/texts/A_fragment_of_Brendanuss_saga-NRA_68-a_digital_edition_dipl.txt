 munkenum þui likast fvrir bornum  en þa stoþ brændanus vpp oc var a bꝍnum sinum allt til dags . enn vm morgunenn epter gengu þeir oc gꝍrþu þíonostu sína oc dualþoz þar .ííí. daga . enn huern dág var þeim borþ buet sem hinn fyrsta dág . enn þann dág er þeir foru i brott . þa varaði enn hælgi brandanus brꝍðer sina við  at þeir skylldu ekci taka þess i  er þar vár . þa svoroðu þeir aller senn  faðir  kváðu þeir  vili eigi guð þát  at ver spillem for várri  þa mælti brandanus við þa . her er nú broðir várr  sa er ek hefi yðr sagt i frá . hann hefir beizl eítt i serki sér gꝍrt af silfri . enn sa enn munkr dualði ecki oc fell þegar til fóta brandanus oc mælti  faðir  quað hann  ek syngoþvmz  firer géf mer oc bið firer salu minni  at munkenum oc þaut sem vargr oc mælti við brandanum  þu guðs maðr . huí rækr þu mik brott heðan ór minu herbyrgi  þui er ek hefi buet i .víí. vetr . hinn hælgi brandanus svaraði . ek byð þer  fiande  i guðs nafni  at þu gꝍr engum manne mæín ne skaða ne villu til doma dags . Þa mælti brandanus við munkenn . tak nu  kvað hann  corpus dmni  þui at nu skalltu lata lif þítt  oc her skal grafa þik  enn bróðer þinn annaʀ  sa er fylgþi þer hengat  hann skal fara i hælviti  enn hann bǽði skript oc husl með mikille synða sina  oc andaþiz þegar  enn at augsiandum þæim ollum komu ænglar guþs i moti sál háns . oc hofðu hana með ser  enn brandanus oc hans menn foru til skíps síns . enn er þeir komu a skíp . þa kom þar maðr einn ungr  oc hafdi laúp fullan brꜹðs ok konnu fulla vaz  oc mælti við þa . taker fórn þessa af þræli yðrum . þer hafer langt at fara . aðr en þér hittet þat er þer viler  eigi skal yðr skorta vatn ne brauþ meðan til pasca  enn þeir tóku þat brauþ oc vatn oc foru siðan i haf ok ato eigi optaʀ enn annanhuern dag  enn þeir foru oc þingat oc vissu eigi  huert þeir skyldu . þa var þat þui nest vm dag einn  at þeir sa ey skamt ifrá ser  enn þa kom þæim byʀ  oc þeir til þeirar æyiár . þa bauð hinn hælgi skí-pi  gengnir sem með her fœrum Dýri dagr  enn þeir voro þar til paska aptans . þeir sa sauði marga oc snío huíta oc stora sem yxn . þa mælti hann við brðr sina  takit einn savð  enn þeir gꝍrþu sua . enn þegar er þeir bundit hann  þa fylgþi hann þæim sem rakki . þeir toku oc lamb eitt  oc er þeir hfðu sua gꝍrt  þa kom þar maðr einn oc færþi þæim laup fullan hvæíti brauðs oc marga aðra luti er þeir þurftu  oc fell til fota brandano ok mælti  huaðan kom mér þat  faðir  at ek skyll-da fꝍra brandano með minu ærfiðe  enn tok i hǫnd honom oc mælti  sonr hefir ættlaðan oss þenna stað  at vér skulum halda upprisu dag  þa suaraði sa  brandane  kvað hann  her skolu þer vera til pascha  enn pasca dag skolu þer messu oc óttvsong hafa i æy þeiri  er þu matt nu siá heðan . þa tok sa maðr oc bió þæim alla pasca vist oc færði þæim til skips . enn siðan mælti hann við hinn hælga brandanum  skip yðárt ma eigi bera mæira at sinni  enn er .vííí. dagar eru gengner . þa skal ek senda yðr ꝍrenn mát til huita svnno dags  Þa svaraði hinn hælgi brandanus  huat mattu vita vita til þess  huar ver erum þa  þa svaraði sa hinn hælgi maðr  i nott oc i morgén til mids dags  þa skolu þer vera i ey þeiri  er nu farit þer til  enn siþan skolu þer fara til annarar æyíar skamt frá þeiri i vestriþ  enn su er kallat paradisi fugla  oc skolu þer þar vera  til þess er níu nétr eru fra huit sunnodegi . enn brandanus spurdi  hui sauðir þeir ener myklo oc fæito gengo þár . hann svaraði  þessa sauþi mólkar at aðrer ara stoþ mǫnnum at landz su eý var skeriutt oc ekci gras í oc litill skogr  oc engi var sandr i æý . þeir voru þar þa nott oc sungu otto song oc baðu fagrlega bꝍnum sinum  brandanus vissi  huar þeir voru komner  enn þeir vissu ekci til . enn vm morguninn epter  þa bauð hann huerium þeira munka sinna  er prestar voro  at syngia messu  oc sialfr hann . þa er þeir hofðu messu sungit  þa toku þeir mat sinn oc letu i katla oc festu vpp oc gꝍrþu vndir ælld  enn er vella tok  þa rærðiz æyen vndir þæim  þui likast sem bara  oc þeir vrðo sua rædder  at þeir runno til skips  oc sem þeir fara mattu oc baðu hinn helga foður Brandanum sér fullting væita  enn hann græíp i hond þæim oc kipti i skíp til til sín  enn katlár þeira oc matr vrðu epter þæim i æyinni  enn æý su for brott i háf t  enn er æy su var komen .íí. vikur fra þæim  þa sa þeir enn elldinn brænna  þa mælti hinn hælgi brandanus við þa  kynlict þykcer yðr hui æý þessi feʀ sua . þa suoruðu þeir honom  oss þykker einka kynlekt  oc rædder eru ver um for æyiar þessar  þa suaraði brandanus  bꝍrn minn  verit eigi rædder  ɢuþ syndi mer i nótt huat þat iartegner  þat er eigi eý  er ver bioɢum i  þat er fiskr  sa er mester er i hæiminum  oc feʀ at leita at sporði sinum oc villdi koma ollu saman sporði oc hofði  oc má eigi  sua er hann mykill  enn hann heiter a bok iaskonius  Nv reru þeir til æyiar þeirar  er hinn goðe maðr visaði þæim til  sa er þæim fekc ma-tenn sér þar fꝍða oss  oc var træ eitt hia kelldunni einkar hátt  oc mykit lauf á  þat tré var skapat með fuglum sníohuitum ollum  sua at huerr kuistr var hulðr  þa þotte þæim einka kynlekt  hui þat mun-di gegna . þá fell hann a kné béþ oc bað drotten varnn gratande  at hann skylldi honom þær iartegnir syna . þa er hann hafði lokit bꝍn sinni  þá flaug einn fugl ór þuí tre oc til brandani oc blꝍkti vengium sinum oc fagnaði honom suá  enn sa fugl settiz a stafnenn hia brandano  oc mælti brandanus við fuglenn  ef þu ert gyðs ꝍrendreki  þa seg þu mer huat fuglum þer eruþ  þa suaraði fuglenn  ver fellum ofan  quad hann  ór himnum  