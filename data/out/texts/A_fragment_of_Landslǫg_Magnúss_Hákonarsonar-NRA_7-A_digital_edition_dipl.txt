 at ver skulum æígí vería lanð hans mæð honum . sua sem ver hauum mægín till . þa æígum ver at setia honum gísla till trunaðr  En ef ver holdum orðum varum oc lanðzuornum væll við konong varn . þa a hann at sælía oss aptr gisla vara vmæidða . En ef ver gerum af  þa er gislum firí gortt  oc æro þæír þa j konongs  oc suare þæír fírí þat er at lo-gum æigu at suara  NU ef hærs er uon j vart . þa skulu mænn víta vorð ræíða . þa skall lænðr maðr . æða vmboðsmaðr konongs lata skera boð . en sa er sækkr æyrí sylfs við konongs konong  er æigi kemr till . Bønðr ero skylðugír till víta at lata gera  þar sem værít hæuír at forno fare fíorðungs hæraz manna . þæíra er nes-ter bua . varðhus mæð oc þak a . oc .íííí. dør till  Nv skall stæfna skipræiðu þíng vorð at bíoða . Lænðr maðr æða vmboðas maðr konongs skall gera bonðum till lagastæfnu uorð at hallða . þa skulu bønðr a sítía hina v nott fra þuí vorðr var boðenn  næma fyrr þurui  En þæír er vita uorð æiga at hallða . oc fara æígi till  þa sækízazt varðuítí við konong  þat er mork sylfs . Þrír mænn skulu víta vorð hallða . þæír mænn ero aller uarðsætir  er augna hæilir ero oc æyrna oc fothæiler  fríalser oc fultiða . oc væll hærfører . hærlænzker oc æí vt lænzker . or annarra kononga riki . Mænn skulu a ganga . at míðíum ðægí oc halða til annars mið ðags . en ef sæínna er a genget . æða fyr af . þa se sækr varðuíti . við konong . nema í gange ærenðe þæíra . A uærði skal maðr vaka  en æigi soua . en er aller soua a . Oc brænnr vítí firir sunnan eða norðan . þa er sækr varðuíti við konong . Nu skulu varðmænn víta brænna at þrímr hærskipum senom . æða flæírum . en ef þæir brænna æigi þa vita . þa ero þæir sækr viðr konong . En ef þæir æfazt j huart þat ero hærskíp æða æígí . þa skulu þæír kalla till hína skynsamasto mænn  þa er ner þæím ero  oc haua þæíra rað við  huart er vítí skall brænna eða æígí . Sa uíta vorðr skall uarða vííí. ørttogar oc .xííí. mærkr sylfs við konong  er austastr er  oc sua sa er þar er næstr . Sua skall sa .vííí. ørtogar oc .xííí. mærkar sylfs við konong er nørzt er . oc sua sa er næstr er þar . ef norðan kæmr hær at  oc sua huaruetna þar sem hærs er . en huær annarra at uarðuítí mork sylfs við konong . Lænðr maðr æða vmboðs maðr konongs  SU er hín .vííȷ. ærfð  er moðrbroðir tækr skillgetínn sammødðr oc systur sun skillgetín af sammøððrí systur komínn . Nu ero þæír eígí till . þa tækr moðorsystír skillgetín . sammøð oc systurdotter skillgetín af sammødre systr komín  oc værðr huar annarrar  oc sua er huaruitna . þar sem .íi. eða flæírí stanða till arfs . ef engí er hínna till . sem aðr ero talðír  SU er hínn íx. ærfð  at maðr tækr eptír brødron-gs
									barn sítt  af samfødðum komnír  nema manne skyllðare fínnízt . þuí at i ærfð ne-mmr hín . þa nest íamskylltt af samfødðum syskínum komín . oc takí fyr j karllegg . en kuenlegg   samfædðum systrum komnar  SU er hínn .xíí. ærfð  er maðr tækr arf eptír brødrungs barn sítt . af sam-mædðum komnír  nema manne skylðare finnízt . þuí at hann nemr hín . þar næst tækr íamskylt af sammæððum syskíníum kom-nír . þar næst tækr maðr arf eptír systrungs barnn sammæððom  NU ma maðr bøta rað sunar sínns . oc læiða hann j ætt  ef hann víll . ef sa íattar er arfí er næstr  En ef hann a sunu skíllgetna  þa skall huer sa . iatta fírír sik . er fulltiða er . en ekki fyrír þa er valner ero . eða í tækr ætt leíðíngr þo eígí merí arf en stoð till er arfí iattaðí . Sa skal  Sua skall kono ættleíða sem karllmann . Nu ma leíða broðír broður j ætt . oc faður broðír broður sun . Sua megu oc fleírí menn mann ætlæiða sem nv hefír ek tallt . sua kona sem karll maðr  ef sa iattar sem arfí er nest . Nu skall hann . þat fe allt hafa sem hann . er till læídðr  meðan þæír lifa er ættleíðu hann . allt till þes er arf berr vnðír hann . Siðan berr arfr honum vítní vm allðr oc vm æfí . lysa skall maðr ettleiðingí sínní . a x. vettrum . till þes er hann tækr arf . En huær sem oðru vis er ættlæídðr en nu er mællt . þa er sem vgortt se . SUa er mællt  ef maðr værðr fyrír villu . at or víst . oc gengar han hussa millum  þa skall hann gíallða .ví. aura vegna kononge . oc vorð veíta honum sem aðr  Sua skall oc giallða kononge . sa er gan-ga lettr sinn vmaga hussa millum sem nv er sakt . þegar hann væít firir vist at hann er hans vmagí  Arf skall søkia J þuí fylkí er arfr er ðaenn J . En ef hann leiðír i fylkí vatta er er ðaenn . eða at kaupangrs manna logum  þa hefír hann firir skotít þui . þui at allt þat er j er gortt  þa skall þat at kaupangrs manna rettí søkia . En allt þat er i er gortt . oc huaruar i heraðz manna . oc bear manna . þat skall at heraðz rette søkía  NU sítar maðr i oc leggar dom firir en an-nar kallazt till komín . þa skall hann stefna honum heímstefno retta . oc krefia . hann arfs oc affarar  Nu vill hann eígí af fara  þa skall hann stefna honum . þing fírír ran oc isetu . En ef þa ful-naðzt honum gogn oc vitní till sins mals . oc kemr ekkí anduítní a . mote . þa eiga þíngmenn honum arf at døma . hínn skall gíallða . .ví. aura . vegna . konongi firir þet er hann . lagði log oc ðom firir arf þann er hann attí æikí j . Nu vill hann eigi or fara . þa skall hann æsta þingmen liðas  sua marga sem hann . þarf at føra hann or arfí sínum . En huær er æyrí . sylfs . við ko-nong er syníar honum till a at fara . Nv koma þæir þar  þa vær hann odðí oc eggíu . hann . er x morkum sylfs við konong . huær hínna mork . sylfs er forstoðo veí-tír með honum . Nu beríazt þæir  þa festr huerr vtt lægar er firir stenðr arfí dømdum  en hínír friðheílager er till søkía  Huaruítna þar sem maðr eígí till arfs fyrír fafreððiss sakír . oc er sa þo till komínn . þa hafí sottan ínnan .x. vettra . þæíra er hann er ínnan heraðz oc or omægð  ef hann hefír vítt till eða skylð nauðsyn banne  Nv eiga menn arfí at skifta . þa er væll . ef þæir koma . till allír er lut eíga . oc skípta þæím arfí . Nv ef sumír uillía eígí till fara . þa skall gera þæím stefnu till at skipta . þa ef sumír ko-ma eigi till  þa skall skífta fírír uattum oc leggia luti a . þa skall hinn þan lut hafa sem þa lytr hann . Nv ef hann kallar miskíft . oc segír hann hafa læynt af . þa skall han synía lyrittar eiððí  NU lekr a tuæim tungum huart maðr er arfgengr eða eigi . stæfní þæim till þings er honum stenðr fyrir arfi . þa skall hann . segia honum með vattum at han stæfnði honum þíng  Nu skulu þat aðrír vattar bera . at  ver varum þar sem moðr hans var fest loglega . J þæím stað .  oc anæfnna stað . þa eígu þíngmen honum arf at døma . Huaruítna . þar sem maðr vill sik till . arfs føra  leiðí vata sina till . oc stæfni þæim oðrum till er þæím arfí er nestr  En ef hann stæfnír þæim æí til . þa er hans vattum fyrir skotít . þar skall vm arf døma sem daen var eða oðals-iarðír ero eða bu híns ðauða  Engí maðr skall fyrri fe skípta . eða arfi  nema þes se arf leyfí till er aðr  eða men sea . at með spellum ferr  aðr hefír vítt sítt oc ma buí sínu raða . oc kaupum  oc er hest førr oc olførr  þa skall han sialfr fe sínu raða . ma þuí engí maðr skípta . En þo at nockor skíptí  þa ma þat eigí hallða  Nu skípta menn vmagum sín a fe laussum  huargí sem þæír skipta . oc luta siðan . þa skall þat skipti hallðazt þæíra a  þæír skulu orfum fyl-gía er sa er vmagi er fe a  NU skal þær gíafir telía er hallðazt skulu . þær giafír skulu hallðazt er konongr gefr oss eða ver honum  huær maðr ma oc gefa fíorðongs giof . af ollu er honum hefir aflazt  bæðí J oc lausum eyrí  hueriom sem hann vill . Bornum sínom skillgetnom sem oðrum monnum eino  ef þat vill . han . En tíunðr gíof a þuí sem han hefír at ærfðum tekítt . bæði j landi oc laussum eyrí  þo at hann spyri ekkí erfíngía att huartt sem han er hæill eða siukk  En þat skall fyst lukazt af fiorðongs gíof oc tíunðr gíof  ef maðr gefr guðí fírír sall sína  hueriom manní sem han gefar loggíof  Ef maðr kemr í umaga skípti þa er han er or umægð . oc han er xx. vettra ga-mall . þa a han at fa hueríom fearhallð sitt sem han vill  oc oll onnor forræði . ef han er eigí sialfr før fírir at sea . En ef karllmaðr kuangazt eða kona gíftízt firir uttan frenda rað . hafi firir gortt landzskylldum oc avaxtí fear sins . við erfíngía . Nu kemr sa umagí a hendr manne er han a eí at varðuæita . þæim skall hann hæím stæfna er varðvæítta a . Sua skullu vattar hans mælla . her er sa umagí er þu skallt varðuæitta . en ei sa er híngat førði  þa skall fela honom abyrgð a þess umaga . Nu kemr umagí a manne huartt sem hann vill  lati føra aptr a eða till þíngs  metí þíngmen huartt føra skall  en ef i hell skall føra  þa skall han fara at natstaðum . þæím er þangat for Sækr eyrí sylfs við konong . er eígi tekr við honom . Sa er eigi vill við taka  bøtí eftír domí fullar bøtr . oc sua þægn ef hann døyr af biargløysi . Nu eigu menn vmogum at skipta  oc vill annar skipta  en annar eigí . þa skall sa honom þíng stemfna til vmaga skipttís . Nu ef han kemr þar  þa er væll . En ef han kemr eigí . þa læiðí han fram vatta sína at han stæfnði honum þíngatt . skíptí væll kunnír menn . þæím vmogum . oc luti . hafí han sín lutt er eígi kom þar  Ef maðr fører fram vmaga . þann . er hann er skyllðr till firir laga sakír fram at føra . þo at annar se erfíngí . oc ber siðan arf rettarfar vndír þann er vmagí var aðr . Eða meðr huæríum hættí sem honom aflast fe . oc ef sa a fe eptír er fram var førðr er hann andazt  þa skall sa eða hanns erfíngí er hann førði from  taka auaxta laust iam
									mykít sem han lagði firir hann  en erfíngí þatt sem auk er  Nu ueittír maðr manní firir guðas sakír  þæím er han er fírir laga sakír eí-gi skylldr till fram at føra . þa skal guð anbuna honum . en koma eígi fe fírír  huarkí við ham ne viðr hanns erfíngía . Þat er ollum monnum kunnict um þan míkla kostnað er mænn hafa her meir haft j landí . en i engo oðro . vm brullaupsgerðír . sua sem margír hafa raun af með myklum oc storum a skulðum  oc af þui gerom ver ollum monum kunníct . at nv er sva tekít om altt landít . at engí skall brullaup sitt lengr . gera en um .íi. daga . En ef len-gr gerer  þa er hann sækkar .ííí aurum . sylfs . við konong er væittír . en huar hinna æyrí . sylfs . er lengr þíggar en nv er skillt . Erfí þerssa er menn . gera  þa synízt oss at þau se mæír gor till ofsa oc till frasagnar en till salubota . við þann er fram er farinn . oc þuí gerum ver ollum monnum kun-nict . at oss þikkír þui betr at olmossa er gor firir sall manna . En þat firir bioðom ver at þar se nokkorrar drykkíor meðan þat erfí er gortt . En sa er oðru vís gerer en nu er mællt . þa er hann sækkar .ííí aurum sylfs við konong . En huær þæiræ eyrí sylfs . er þíggr  hafa þarssa erfuí gor verít oftlega með myklum kostnaðí oc vuíðkuæmilega . þuí at feit er eytt með uhagre nytsemð . en þess skulldír oloknar er feett atte  oc oftlíga storuandræði oc mandrap af uorðít þar fírír sakar of mykillar drykkíu . NU skipta brøðr .íí eða flæirí oðlum millum sínn . eða konor þær er oðlum egu at fyllgia . þat er ðottir oc sonar ðotír . fadur systír oc broðor dottír  oc skall þa kuísl huærfa sem loten ero . bæðí at boðum oc at abuð . bíoða þuí at eins j aðra kuísl at þa søki þrott eða alðauða arfr verðí  En eígi skílíaz oðol með þæím fyr en hvar ma eiga ðottor annars . En ef bæðí er iamskyllt till oðals karll maðr oc kona . þa skall skípta oðlum millum þæíra sem arfí  Nu ero brøðr .íí. eða fleírí  oc andazt eínn hvar þæíra fyr en faðír  oc lífír eptír sun eda ðottr . þa skall þatt þæíra er till er  þann lutt læyssa . oðale  fímtungr fallí vnðan faðurbroðr sínom . sem faðír hans stoð till at taka eptír faður sínn  En eígí ma han fyr læysa en faðurfaðír hans er andaðr  NU skall þær iardir tellía er oðlum skulu fylgía  su er eín  er j rettar bottum . vars híns virduliga herra . Magnus konongs híns koronaða  er han gaf rettar bøttar ollum noregs mon-num  at ef iorð lígar vndír sa-ma ettlegg .lx. vettra eða lengr  þa værðr þæím er hefír su iórð at oðalí  sua at þa íorð ma engí maðr vnðan leyssa . Su er onnur  at maðr þígar af kononge han hafí með oðru skillorðí gefit  Su er hín .ííí.  er langfæðgar hafa att . oc kemr vnðír hín .íííí. samflæytt  Su er hínn .íííí.  er menn skipta odals iorðum sínum . sín a  en eigi oðlum annarra manna  oc vuærðr þat þa huers odall er j því skíptí fær  NU villía menn oðlum sinum skipta sín a eptir þuí sem lotín ero  oc skípta odals skíptí  oc ero þæír allír a eít sattír  þa skiptí sem þæír villía oc leggi lutí a  hauí þat huar sem lyttar . oc lysi a þingí huat huar þæíra hefir lottet  oc ef þæir íatta allír . þa skall þat skiptí halldazt . Nu villía menn skípta oðlum sinom . oc hafa heraðz menn við . þa skall sa er skípta uíll  stefna þæím ollum till íarðar er till moz eígu  sua longu fyrír at vm lið megí sysla . at ovnninni iarðu oc vsaenne  Sa skall raða er størrom vill skípta . Með skapti ma iorðu skípta ínnan garðz . nema alburðír þickí bettrí en með augnaskotí vttan garðz . Markar steina skall þar setía níðr oc grafa sem menn værda a sattír . oc leggía hia ííí. stæína . þæír ero kalladír lyrítar  En ef eín huær vill eígi till skiptis koma  sa er stæfnt var . þa skall þo skipta sua sem nv er skilltt . vítní skall sa lata bera at   fírír bøta . oc markar spæll . æða syní lyritar æiðí . æf æiganðe hefír æígí vitne till . Huæruætna þar sem maðr hítter auærka j mor-ku sínne . þa skall hann a brott flytía at vsækíu  NU ef tuæír menn æða flæíre æigu vt haga samann . æða mork . þa skall ængí mæíra  uinna . en í a . oc tala rennír till att vskiptrí iorðu . nema ællðí víð . En ef æínn huær vill mæíra j vínna æn kemr . þa skall hann søkía þa till skíptís er mote æigu . æptir þuí sem logbok skilr j . þuí at sa skal skíptí raða er skípta vill . oc ænge skall raða ne gera oðrum spelluírke ne fear skaða . En ef j yrkír at v skiptu mæíra en til kemr  þa suare sliku firir við þann er a mote a . sem sa skilðe er vann með vlæyfe . oc ecke atte j íordunne . bøte auærka oc lanðname  Ecke skall hoggua  annars manz morku . næma vmfærðarmænn farar græiða bott  huar sem bilar at slæða æða skípí . æða till allz nytís  ef vtí byr vm netr saker j sama stað . nema hann nae huarke kaupe ne orlofe a . oc gengr nauðsyn við . þa En af skípí byr . æigí mæíra en þæím vínz samðøgrís . ef mæira høggr  bøte markar spell . oc lanðname landz ðrotne  nema hann læyfe . NU þarf skip vpp at setía . skere styremaðr boð vpp . sua viða at þæír værðí full aflla till vpp at se-tía . oc vtt þatt skíp . sækr huær halfum æyrí silfrs er eigi kemr till þars skípðrattar . Huæruítna þar sem menn bríotta skípp sín oc þíkíazt æigí sialfr fa borgítt ser . þa skerí þæír boð þæím er nestír bua . sua morgum sem þæír þikíazt þurfa . ínnan þæírar skípræíðar mæð æykíum sínum . þæír er þui koma við . Skulu þæír hafa .ví. aura fírir lest huæría er þæír vínna . vpp  skulu þæír þar mæð bíærga skípí oc ræíða . En huær sem æigi kemr æptir boðe  sækr .ví. aura sílfrs  hafe konongr halft . en halftt skipbroz menn  Allt þat er mænn skill a . vm auærka a akre æða æng . a hollte æða haga . þa skall logfesta fírír . læggí sa hælldr fimtar stæfnu er hælldr þikkízt þurfa . oc skall næfnna .ví. skynsama mænn j ðom a huar þæíra . at virða vitní þæíra oc malla æfní . en alt þat er maðr vínnr j akr æða æng till fímtarstæfnu . oc fører æígí vnðan lagadome . þa sækkízt hann æígi . Sa skall fyrre tea vatta sína firir ðomsmonnum . er fyrre lagðe log oc ðom firir . en verianðe síðar . oc skall sa lata suæria sína vatta . er doms monnum þikkír at sannare hafe . oc þæír vilía suara firir guðí at rettare hafe at sínne samuizsku . en eígí skulu baðer suæria lata . en ef þæím sæmr æigí . legge till logmanz  NU allr þær æígnír oc landzskylðr er mænn skulu fimtar stæfnu till leggia . þa skall sakar abere logfesta . oc næfna till vatta tua . oc leg-gia stæfnu æptir . oc skall ængi þæíra stæfnu spilla mæga . en ef spillir  giallðe .ví. aura sílfrs . oc hafe konongr halft  en halftt sakar abere . En vattar skulu sua bera . at hallða a bok æínne . oc skíota þuí till guðs . at þæír varo þuí ner er þæír logðu fímtar stæfnu . oc suæria eígí fromar  En ef þa skíll a . er i sítía . oc værda æígí samðoma . þa giallde þæír .ví. aura silfrs er rangare haua . halft kononge huær þæíra  en halft sakar abera . nema hann suærí þers æið . at æígí vissi hann sannare fírír guðí . Huær maðr ínnan laga vara er iorð a  skall hafa ser innan fylkís . þers er iorð líggar  nema hann se síalfr ínnan fylkís  oc þo ma hann haua vmboðsmann ef hann vill . en sa sem vmboð hefer  þa søke landnam vm allann auærka sem hann æígí . halft till hannða lanðzdrottne  en halftt ser  En ef hann søker æígí . haue af allz æcke . vmboðs maðr ma íarðer byggía . en æígí sialfum ser . oc læigu af at taka ef lanðz drotten vill . En ef vmboðs maðr tækr læígu . oc vill æígi lanðzdrotten lata fa . þa bæidðe lanðzðrotenn vt læígunnar oc soke sem víta fe . En ef vmboðs maðr dylr at hann haue við vmboðe tekítt . þa haue lanðzðrottenn till .íí. manna vítní . En ef lanðz ðrotenn dylr oc kuæðz eígí honom vmboð fenget hafa . þa haue sa er vm boð hafðe tækít .íí. manna víttní till . at lanðzðrottenn . æða hans vmboðs maðr feck honom at haua vmboð at logum . EN æf maðr er vttan laga oc ínnan lanðz  sa er iorð a . þa hallðe vmboð meðan þæím sæmr  En ef hann vill vmboð af honum taka . bíoðe vm þæím sem hann vill at taka af honum vmboð . En sa haue vitní till . er landz ðrotenn bauð vm af at taka . af þæím vmboð er aðr hafðe . at fa þæím er hann vill vmboð . at iamfullu sem lanðzdroten sealfr  En ef lanðz ðrotenn kallar sua . at vm boðas maðr haue dregit af æigu hans . oc ser nytt .   haua æigí forlags
									æyrí fírír þa . at læggía  oc æígí æigu sealuer fe at føða sæk . oc æígí ero sealuer fører at flytía . þa er huærr bonðe skyldr at flytia þa . æínuírke sem fullr bonðe . sua þarf fatøkr maðr guðs sæm hínn er mæira a . oc flytí æptir bodburð . aller . or bø . sa fyrstr er fræmztr sítar a boð læíð . oc flytí till næstí næsta bøar . sækr æyre sylfs við konong ef hann flytar eigi sua . En ef hínn vill æigí viðr taka . æða ínn lata læiða . þa næfní sa vitní við . er fluttí . abyrgí hínum siðan er við skillðí taka . þa er hann laus viðr  En ef fatokom manne værðr síð-an annat huartt at . dæyr af froste . æða bíta ðyr æða hundar till bana . þa er þat þærs bonða abyrgð  er vtí lett liggía . Eigí skall flytía fatø-ka mænn siðan sollo er sætt . soll skal vm somars somar ðag raða . en ðagr vm vættar . þat er oc æínkanlega boðet  æf fatøkr maðr værðr síukar . oc bæíðizt prestz . þa er bonðe skylðr æptír præstí at fara . oc flytía æí-gí fyr or híbíllíum sínum en prestr kemr till hans . sækr .ííí. aurum sylfs viðr konong . ef hann fær æígí æptir honom . næma nauðsyn banne  en ef hann vill æígí fara . þa a-byrgí honom með vítnum  Nu skall fatøkía mænn hærbírgia vm netar  en reka engí síðan solo er sætt . En ef nokkor ryfar þærsa skipan vm fatøka mænn . þa er sa sækr slíku sæm konongr vil . oc aðrer skynsamer mænn . sea . at gægnír . at ganga till skípta skrípta . oc bøta við guð . þat er hann víllðí æígí hialpa kristnum manne . Bíorn oc ulfr skall í manz morku vera væíðanðe . er vill . nema þar at æíns at bíorn huæruíz . lyssi firir fiollða manna . at þat er hans huarf . Nu væiða han adrer mæn . þa væída þæír þæím er huarf atte . oc lanðnam lanðz ðrottne . Nu ef grannar æígu gíllðru marker so-man . þa skall sa kræfia skiptís er gílldra vill með vítnum . æn þæír vilía æigí skípta . gillðrí sa er vill . oc nytí ser væíðí . en ef hann gíllðrar oc krafðí æigí skíptís . þa æigu þæír aller væiðe . þa er væiðer . oc mork æígu saman . oc skípí æptír íarðar hofn sínní . Nu ef maðr gillðrar þat sæm hann a . æða sæm hann hæuír læyfi till . oc stælla mænn gillðru hans . æða hoggua níðr  þat hæítír spæluírkí . oc ef þat er vítnís fast . gíallðe kononge . halua mork sylfrs oc bote skaða þæím er atte . sæm .ví. skynsamer mænn mæta . oc ouundar bot a ouan . .vi. aura silfrs . Nu ef maðr stælr dyrí or gildru manz . oc uærðr þat vítnís fast . þa er hann sækr mork sylfs . við konong firir þíofnað . oc tuígillðí væiðí þæím er stollen var  Nu ef maðr gilldrar í . þa skal sprætta vm daga  en gillðra vm netar  en ef i fenaðr vm ðaga . þa haue sa fenað er atte . en giallðe þæím fenað iamgoðan er atte . með .ví. groðra manna skynsæmð . Nu ef maðr gillðrar firir vt-tan hæímrastír  læggr maðr síalfskott . at bírní æða oðrum ðyrum . þa skall hann lyssa at heraðs kirkíu . æða a þíngí huær liggr  en ef menn ganga a siðann . oc fa mænn af þuí bana . þa skall huær sæk abyrgíaz . En ef æígí er lyst oc fa mæn af þuí mæín æða bana  þa skall bøta .v. morkum sylfs eruíngíum . falle niðr frenðbøtar oc rettar konongs . Nu æf hann lífnar . bøte hanom sar bo-tom sæm .ví. skynsamer mænn meta . þrir af huars hænðí . æk-ke a konongr a þuí . Engí skall gilldru gera a manz orðu . en ef hann gerer  giallðæ lanðnam lanðz ðrottne oc væíðe þæím sæm orð a . NU fara mænn a ðyrauæíðar  þa skall huærr fara þar sæm hann a . mork . oc rænna hunðum at dyrum . þa a sa dyr er ræísær mæðan hann vill æptír fara . þo at annar væiðe . Nu kemr ðyr a sunð . þa a sa skotbog i er ðyr væíðr  læyssí af mæð skínní ællægar læy-sí or skínní  Nu rænnar dyr af væiðí stígum . oc væiða þat aðrer mænn . þa a halft huar þæíra . sa er væiðer oc sa er ræíste . Nu fara mænn j mork annars manz oc rænna hunðum . þa væida þæír þæím er þa mork a . vttan bíorn oc varg . SUa skulu almænínggar uera sæm at fornu fare . haua verít . bæðe hítt øfra oc hítt oc yttra . En ef mænn skíll a . kallar annar ser . en annarr kallar almænníng . þa fæstí sa log firir . er ser kallar oc stæfnne þíng er þuí male æígu at skipta . oc haue haft vpp þíngbot fírír fímtt . en ef hann gerer æígí sua . þa er vnytt logfæsta hans at þuí sín-ní . En a þíngí skulu þæír næfna haullða .xíí. æða Bønðr hína bæztu . ef æígí ero haullðar till . j þínga þæíre . a .ví. huar þæira at haua . þa .íí. af þæím .xíí. er gæta ma oc suæria . huart er æign hans æða almænníngr . En af þuí þingí læggí sa fímtar stæfnu er ser kallar jorð þa . oc níote þær vítnís þærs er a þingí var næ-fnt . En ef fímt bærr a ðag . þa se stæfnna hín fyrsta rumhællgan ðag æptír . oc føra þar þetta vítní fram at iamfullu sæm a fímtar stæfnu . sua skall þann æið suærría at þat hauí ek hæyrtt . at þar skill mark a æígna bonða oc almænníngs . oc æígí væítt ek annat sannare firir guðí j malle . En siðan se sætt fímtar stæfnna . oc ðomezt þar huarum þat haua skall . En ef vmboðasmaðr konongs kænner þat manne at hann se hanðhaue at iorðu þæíre er allmænínggar hæuer værít bygð at vlæyuí konongs . oc ef hanðhaue suarar sua .  þærsa íorð haue ek haft . oc þæír sæm fírír mer haua haft oc áát . lx. vættra æða længr .  En ef vmboðs maðr tortryggír þatta mal . þa skall hanðhaue níota vítnís síns sæm aðr var skíllt  at maðr skillðí haua millí almænníngs oc ¶ æignar manz  KOnongr ma byggía almenníng huær sem hann vill . en hínn er tækr  skall værpa vm garðe . fyrstu xíi. manaðe . oc æiga ængan kost at þoka garðe optarr  oc haua sníðilsvarp fra garðe alla uæga till garðbota ser . Slattor allar er í værða . skall sa haua a .xíí. manaðum . er fyrstr kæmr lea sí-num a . Sætr . skall huær gera ser i er vill . at sitía j sumar sætrí æf hann vill . En ef hann sær j . oc tækr æígí læyue till . af konongs vm-boðas
									manne . þa a konongr bæðe korn oc sua hæy . æf hæy er slægít . Nu brænnir maðr sætar j almenníngí æða smíðíur æða tíoruírkí . æða væíðí buðír . æða anðuírkí  huært sæm er . þa sækíz hann víð . konong . ííí. morkum sylfs oc .ví. aurum j ouanðar bot . þæím er atte . næma vaða værk værðe . oc bote þo skada hínum er atte . æptir þuí sæm .ví. skynsamer mænn meta . En ef .íí. mænn ganga ba-ðer sænnr j æína slatto . haue baðr þat er þæír sla . en ef þa skíll a . huar þæíra fyrrí ortí a . haue sítt mall er sannar með æíns manz æiði  nema hínn haue flæire vatta a mote . Fiskí votn oll j almænníngí ero ollum íamhæímoll . tímbr oc fialuiðr ma liggia mæðan þærs þarf við innan xíi. manaða j almænníngí . En vm allt annat . þa se æitt i . er æ kome at æftne or  ællegr se ollum . iamhæímollt . En ef viðr sa værðr tækín ínnan .xíí. manaða . er aðr var skillt at líggía matte . þa sækkezt sa er tok við konong .ví. aurum sylfs . en hínn haue værð fírír  er atte . oc .ví. aurum sylfs i ouunðr bot  Dyrgarða oc ðyra grauer skall gera huærr er víll i  sua at æigí spillí væiðí von annars . mæð þæím hættí sæm aðr var sakt vm gíllðrur oc ðyra væiðe . æíge skall oc nermæír gera en æigí mege hæyra hogg till garðz þærs er stænðr  æða tupta þæirra er mænn víllía garð gera . Gera skall or æn-ða annars garðe . ef vill . en ef refgarðr . æða spíott garð . æða ðyra grauer . æða vlfa hus æða bíarnbassar líggía længar vnytir en .x. vættar . þa gere sa vpp  er vill . oc nytí ser meðan hann ma vpp hallða  Haullðr er eín fynðr at hual æða haullðe bettre maðr xvííí. alna longum æða skemre . En sa er haullðr er hann hæuer oðall tækít at ærfðum bæðe æptír fadur oc moðor . þau er hanns forællðrar haua aat . fírír þæím . oc æígí annarra . manna oðoll j . þau sæm mæð kaupí ero at komen . æða ærfðum . ællægar annarra manna oðoll . En halluu skæmre hualr er æinfynðr huæríum manne annarra . Nu híttír maðr huall æínfynðan . þa skal firir vattum skera æða lata liggía æptir rygg samfastan . oc honnð . oc sporð . oc skall honom þat vítní bera . ef hann hæuer æige vítne till . Nv skall þangat flytia huall till lanðz sæm vill . oc skera þar oc bera a lanð vpp . nu ef landz ðrotten tælr at . at þæír spillí annatthuartt akre æða æng . bøte skaða sæm .ví. skynsamer mænn meta . oc læggí a þæim sæm akr æða æng a . En ef hual læggr a fioru æða hælkní sæm ænge er skaðe at . flytí brott at vsækíu . Nu rækar hual a íorð mannz . huart sæm rækar ín-nan garðz æða vttan . þa a konongr haluan  en lanðz ðrotten haluan vttan fínnanða spik . huart sæm huall er mæire æða mínní  Nu rækar huall j fiorð ínn . sua at skíota ma oruar odde vt vm . af huarotuæggía lanðe .  