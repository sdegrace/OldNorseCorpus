Á fyrsta degi eftir sólhvarf eykr sól gǫngu sína einni dextillu , annan dag dextil ok 4 minutis þriðja dag dextil ok 8 minutis , fjórða dag dextil ok 12 minutis , fimta dag dextil ok 16 minutis , sétta dag  dextil ok 20 minutis . Svá segir Elpricus , at rómverjar teldi 12 tungls aldra í hverju ári , annan þrítigan , annan nátt minnr , allt til daga Julii Caesares . Hann fann fyrstr aureum numerum ok setti nítján vetra ǫld , skipaði epactis ok embolismis . En fyrir ógløggleik alþýðu lét hann telja annat þrítigt , en annat nátt minnr , en .xi. nǽtr þǽr , er tunglár skortir við sólarár ok hann kallar epactae , dró hann saman til 7 auka tungla , ok skulu þau ǫll þrítig , nema it siðasta , þat skal nátt minnr fyrir sakir saltus lunae , þat kǫllum vér tunglhoppun , ok auka tungl . Af þessum eru jafngǫmlum ǫðrum tunglum annat 30 , en annat nátt minnr , þá skaltu taka 5 dǿgr af 5 auka tunglum , er eftir eru , ok verða þau þá jafngǫmul ǫðrum tunglum . Þessi 5 dǿgr ok 19 hlaupárs fjórðungar  ganga yfir fram 235  tunglfyllar í nítján vetra ǫld , ok verða þat 7 dagar ok quadrantes náttúrligs dags ; þat verða 29 dagar í fjórum tunglǫldum . Þessir 29 fǿri fyrir í nítján hlaupára ǫldum , ef eigi vǽri gǽtt auka tungla ok hlaupára . Tungls aldr at tǫlu Bjarna tǫlvissa eru 29 dagar ok 12  stundir , 2 punktar , 9 9 mómentur , 7 unciur , 19 athómar . Ef þú vill ǫll tungl jafngǫmul gera í nítján ára ǫld , svá sem náttúruligr computus býðr , þá skal 7 dǫgum ok quadrante skifta með 235 tunglfyllum , svá at ǫll hafi þar af jafnmikit . Í nítján vetra ǫld eru dagar 6932 ok stundir 18 . Níu ok .xx. dagar , er hvert tungl hefir , gera 6815 daga . Halfr dagr jafn oft taliðr sá er hverju tungli fylgir , gerir 117 daga ok 12 stundir , þat verðr allt saman 6932 dagar ok 12 stundir ; þá skortir 7 daga ok 6 stundir á 6939 daga ok 18 stundir . Tveir punktar , er tungli fylgja 235 sinna , gera 470 punktar ; ok eru þat 4 dagar ok half stund ok 11 stundir . Þetta leggsk við fyrri tǫlu ; þá skortir 2 daga ok 8 stundir ok halfa stund á 6932 daga ok 18 stundir . Níu mómentur , er tungli fylgja , jafn oft talðar , gera 2115 mómentur , þat eru 52 stundir ok 35 , þat eru 2 dagar ok fjórar stundir ok 35 mómentur . Sjau unciur er tungli fylgja 235 sinna , verða 1645 unciur , þat eru 3 stundir ok 17 mómentur  ok 1 uncia . Þá skortir 8 mómentur  ok einni unciu minnr ; ef 19 athomi , er tungli fylgja , eru 235 sinnum talðir 4465 athomi , þat eru 95 unciur , þat verða 7 mómentur ok 11 unciur ; þá skortir eina unciu á 8 mómentur . At þeiri tǫlu verða tunglfyllar jafn … u sólar vǽri , 365 daga ok quaðrans . De rotula quadam romana .clxxxviii. papae in ecclesia romana J . Imperatores vero .lxxvi. Svá segir Beda prestr , at sǽvarfǫll fylgja tungli  ok dregsk flóð út með áblásning þess , en hellisk fram með hrǿring þess . Þat skiljum vér helzt á þá leið  at meginhafit sjalft liggr um miðja jǫrðina , sem lindi ór austri í vestr ok svá aftr til austrs , en réttir arma sína ór austri ok ór vestri aðra til norðrs , en aðra til suðrs , ok mǿtask þeir aðrir fyrir norðan , en aðrir fyrir sunnan  jǫrðina , ok skera þeir svá jǫrðina í sundr í fjórðunga . Verða af þessi miklu hrǿring ok sundrskilning straumana í austri ok í vestri 2 hǫfuðvindar er vér kǫllum austanveðr , ok vestanveðr , en aðrir tveir hǫfuðvindar verða í norðri ok suðri , þar sem mǿtask armar út hafsins , ok verða því norðanveðr oss kǫld , at hinn nyrðri hlutr hafsins er fullr af ísum . ok frosti , en kulði sunnanveðrs linask ok temprask við sólarhita yfir miðjum jarðarbelli , áðr hann komi í þessar byggiligu halfr jarðar . Hyggjum vér ok , at jafnhlǽr sé norðanvindr í þeim byggiliga hlut jarðar , er fyrir sunnan er mikla haf , sem sunnanveðr er með oss , ok at sama hǿfi er sunnanveðr kalt með þeim sem norðanveðr með oss . En hjásíðanligir vindar verða af því , at ymsir armar hafsins mega meira  ok mǿtask straumar eða skiljask eigi í miðjum hǫfuðǽttum , ok kalla latínumenn þessa átta vinda , en norðmenn .xij. En kalla sumir meistarar fleira vindasakir ; stundum kalla þeir vinda verða af því , at loftit hrǿrisk með veðri , þar sem stór hol eru í jǫrðunni , sem í landi því er Julia heitir . En yfir því mikla hafi jarðar , er kallat er brunnr allrar uppsprettu jarðligrar vǫku ok upprás hita , er sólin er undir þeim hring loftsins eða himins , er Zodiacus heitir . Þann veg hinn sama gengr tunglit ok fimm hǫfuðstjǫrnur er planetae heita : Mercurius , Venus , Mars , Jupiter , Saturnus . Tungl er kallat af meistarunum bǫllóttr líkami sem aðrar planetur , skapad af 4 hǫfuðskepnum , eldligrar náttúru , ok hefir þó meira af vatni en aðrar plánetur sem allt þat er sjá ma . Tungl hefir ekki ljós nema af sólu , ok þá er í eina ǽtt er at sjá af jǫrðunni , skínn sól þeim megin á tunglit , sem frá jǫrðunni horfir , ok stendr tunglit fyrir at sólin þurrka hafit , en slǽr ofan vǫku sinni , ok af því hvárutveggja vex meginhafit , ok þau flóð kǫllum vér misgǫng at nýi hverju . En er tungl gengr fram frá sól , slǽr sólin hita sínum á hafit nǫkkut svá á hafit ok minnkar vǫku hafsins ok þverra þá af því sǽvarfǫll . Frá því er tungl er fimm nátta , ok til þess er 9 , nátta kǫllum vér meðalsdaga . En er tunglit stendr gegnt sólu , þá heitir sólin hafit með svá miklum ákafa , þar sem ekki minnkar þann verma , at hafit vellr ok geisar þá flóðit miklu meirr enn áðr , sem marka má hversu lítit vatn gengr upp í katli með sterkri vellu , ok kǫllum vér þat hin meiri missǫng ; ok þá er tunglit dregsk eftir sólu ok þat er halft þverranda at sýn , minnkar sólar hiti , lǽgisk sǽvarstormr , ok eru þá aðrir meðalsdagar . Þetta má gerr skilja í þessi fígúru er eftir hér ferr : 5 faðmar , 7 skref , 17 alin , 35 feta , 105 lofar , 820 fingr , 385 mundar . Hin tíundi hlutr , halfs díametrs sólar , heitir dextilla … Sól ok tungl , þá er þau finnask , fara bǽði saman fjórar mómentur ok eina unciu ok athómu 1 ok verðr þat hlutr ór .ii. dǿgrum halfr tolftigr annars hundraðs , en þat verðr í nitján vetrum dagr ok nátt , er sól ok tungl fara bǽði saman , ok fyrirfersk dagr ok nátt , áðr tunglit kvikni frá sólinni , þann dag skal upp taka honum fyrsta vetr epacta aldar , þá er september gengr inn ; þá er kallat hlaup í tungli fyrir því at þá skal vera fimm nátta tungl , er inn gengr september gengr inn ; þá er kallat hlaup í tungli … 