… liðs at mǽla við þá , fyrir því at annat hvárt er í hverri spurning , at maðr spyrr þess er honum er ifi á , ok vill hann þá hafa órlausn af ǫðrum , eða hann spyrr þess , er ǫllum er augljóst , ok hrósar hann svá sǿmð þess , er hann talar um , at hann leysi sjalfr ór , fyrir því at engi eru ǫnnur saurin til en þau sem hann hitta á sjalfr , ok hefir hann þá sǿmð af hǫfðingjunum ok góðan vilja en dýrð af ǫllu folki , er svá berliga skal til hans mega mǽla , at hverjum þykkir sér skǫmm  í  at mǽla um hans tǫlu , er við er staddr . Agrippa mǽlti : Skamma Þá mǽlti Páll postuli : Gjarna En  eftir þetta raufsk þingit . Ok er Festus ok Agrippa gengu á braut , þá tǫluðu þeir um með sér , at Páll hefði ekki til þess gørt , at honum mǽtti sakir gefa eða vera í bóndum hafðr . Svá mǽlti ok Agrippa til jarls : Vel Nú er Páll fenginn í hendr þeim manni er Vilja hét , ok hafði litlu áðr verit sendr af keisaranum til Gyðingalands ok skyldi þá fara aftr í Rómaborg . Hann var hundraðshǫfðingi . … Þat skýra svá helgir feðr , at í Moyses lǫgum vǽri svá boðit , at ákveðinn var skrift fyrir hvern hlut , eftir því sem til var sett , ef maðr brýtr tǫnn ór hǫfði manni þá skyldi hann láta aðra í staðinn , auga skyldi fyrir auga koma  , en hǫnd fyrir hǫnd koma , ákveðnar váru þǽr sakir er maðr skyldi lífi týna , svá ok ef maðr gerði smǽrri hluti , þá var ákveðit , hvat fyrir skyldi koma . Ok er svá sagt , at gyðingar gǽfi Páli þá sǫk , er fyrir átti at koma at þeira kalli .xl. hǫggva af kvadragenu . Ok fyrir því at hann var ǽttstórr maðr ok náfrǽndi þeira er … … veit , at ek lýg eigi sá er um allar aldir veralda . En með þessum meinlǽtum ins sǽla Páls postula þá hafði  guð margfaldliga hugat hann með sinni mildi ok miskunn . Ok þá hugan váttar  Páll postuli í sínum pistula fyrir sínum lǽrisveinum : Ef Ok sneri svá málinu , sem hann segi frá einhverjum manni þat , er hann sagði frá sjǫlfum sér , fyrir því at þat er vitra manna háttr at nefna eigi sjalfa sik til inna stǿrstu hluta ok forða þá svá þeim , sem hans ǫfundarmenn váru , við rǫngu orðtaki , at eigi megi þeir kalla , at hann hafi gørt fyrir hrǿsni sakir , ok taka af því synð er þeir ljúga . Ok því hóf Páll svá málit : Veit , sagði Páll . Ok sá inn sami maðr með því móti sem áðr var sagt , var leiddr í paradísu ok heyrði þar þau orð , er manni er  eigi leyft at mǽla hér í verǫldu . Fyrir , segir Páll , dýrkask Hér er umrǿða , hvert Páll var þá hafðr , er hann var upp til ins hǽsta himins , ok skilja þat svá helgir feðr , at honum vǽri þá sýnt himinríki , fyrir því at þat er himinríki kallat í helgum ritningum , sem Moyses váttar í upphafi sínar bǿkr , þá er hann segir , at guð skóp í upphafi himin ok jǫrð . Hann segir , at jǫrðin var auð ónýt , en hann segir ekki frá um himininn . Þat glósa svá helgir feðr , at hann talaði þá um himinríki fyrir því at þat var skapat þegar fullt af englum ok allri himneskri dýrð , ok er þat kallat Empireum coelum , þat þýðisk eldligr himinn , eigi fyrir hita sakir heldr fyrir þǽr sakir , at svá er ǫllum ljóst , at hverr  skilr annars hugrenning , er þangat kømr , enda vill hverr sem annarr , sá er þar er , síðan er fjándinn  var á braut rekinn ok ǫll hans sveit . En því er þat kallat inn hǽsti himinn , at fyrst er talit loftit einn himinn , þann en þar nǽst festingarhiminn þann sem vér sjám himintungl á vera fǫst , hann var skapaðr annan dag viku . En þriði er himinríki , er yfir þessum er . Coelum þýðisk himinn , ok er því loftit , at þar er mart leynt í ok hulit fyrir mǫnnum , þat er í loftinu er . En því er festing kǫlluð himinn , sá er vaxinn er bǫllóttr sem egg , at þat er oss leynt allt , er fyrir útan þat er , er vér megum sjá til himins . En því er himinríki inn þriði himinn , at hann er yfir þeim .ii. er áðr váru nefndir . En þat er hann segir , at hann var leidr í paradiso , þá glósa svá helgir feðr , at honum hafa syndir verit hvíldarstaðir , þeir er andir réttlátra manna skulu hafa til dóms , en þat er svá at skýra , at í tvenningu sé paradisus , sú er ǫnnur er hér í heimi er , er Adam var settr í . Ok er þat land ok liggr í austrveg , ok svá nǫkkuru hátt sem tungl gengr . En síðan er Adam var á braut rekinn , þá setti  guð til engil at varðveita þann stað , at engi kǿmisk þangat . Ok vísar til sem engillinn hefði sverð í hendi brugðit . En þat er svá … … hefir í hendi , þá má stundum bregða því , svá eru ok hitar þeir inir miklu , er þangat eru , at þá er Enok ok Elias fóru í paradiso , þá var sem engillinn slíðraði sverðit , er þeir kenndu ekki hitanna af guðs forsjá . En þá er engillinn brygði sverðinu , en engi mátti þangat komask annarr . En ǫnnur paradis eru kallaðir hvíldarstaðir , þeir er góðra manna sálur hafa annars heims , sem ávísar sjalfr dróttinn í guðspjalli , þá er hann mǽli í písl sinni til illvirkjans : Hodie mecum in paradiso . Þat þýðir svá : Í dag mantu með mér vera í hvíldarstað . En er rétt trúa , at þá er at ǫndin var skiliðr við líkama dróttins várs á krossinum helga , at hann sté niðr til helvítis með guðdóms krafti í þann stað , er fyrir váru sálur heilagra manna . Því at áðr en píslin kǿmi fram , var engi svá heilagr eða dýrligr , at eigi fǿri sálin til helvítis . Þar eru þrír staðir greindir í heilagri ritningu . Sá er einn , er Abraham var í ok helgir hǫfuðfeðr ok heilagra manna sálur , ok var þar engi ǫnnur písl eða meinlǽti , en þeir náðu eigi at sjá eða koma til himinríkis dýrðar , fyrr en lausnarinn kǿmi at vitja þeira . En þó váru þeir með sannri huggan heilagrar vánar , at sú lausn mundi fram koma , er þeim var fyrir heitit . Ok þá er þjófrinn lét líf á krossinum , sá er hvíldinni var fyrir heitit af almáttkum  gúði , ok beið svá upprisu dróttins várs . En þessi staðr er stundum kallaðr at bókmáli paradisus en stundum limbus inferni , ok var þar þá in hǽsta hvíld sálunum , fyrir því at þar var almáttigr  guð með  guðdóms krafti . En sá staðr er nú eyddr , ok hvar sem annars staðar eru sálur manna nú í hvíld , þá heitir sá staðr paradisus . Annarr staðr heitir í helvíti purgatorium , þat þýðum vér hreinsanarstað , ok fara þangat þeira manna sálur , er sanna iðran hafa gert sinna synða en ónýtar skriftir , ok eru þar til þess , er skriftir eru uppi , eftir því sem  guðs dómr er til , en síðan fara sálurnar til hvíldarinnar . Inn þriði staðr  heitir puteus inferni , þat þýðisk pyttr helvítis , ok fara þangat þeira manna sálur , er í hǫfuðsynðum látask ok rekningar eru frá  guði , ok leysisk engi ór þeim stað , sá er þangat kømr . Ok hér nǽst í pistulunum segir Páll  postuli , at honum hafi syndir verit hvíldarstaðir réttlátra manna , þá segir hann , at  guð hafi á hann lagt bardaga , til þess at hann fylldisk eigi upp metnaðar af þessum vitrunum , ok vísar svá til , at hann hafi kennt líkamligrar freistni á sér , ok kvazk hann þrysvar hafa beðit dróttinn ván , at þessi freistni hyrfi frá honum , ok it þriðja sinni , er hann var á bǿn sinni , kom rǫdd yfir hann ok mǽlti : Þǫrf . En hér er umrǿða , hversu margar sakir til þess verði , er  guð berr folkit hér í heimi , ok er þat ór leyst , at fyrir fimm sakir berr hann folkit hér . Einn er til þess at varðveita lítillǽti með mǫnnum , at hann fyllisk eigi ofdrambs upp af þeim hlutum , er honum takask vel , ok var sú til bardagans við Páll ; ǫnnur er sú , at hann vill sýna sína dýrð á þat er hann berr , til þess at … 