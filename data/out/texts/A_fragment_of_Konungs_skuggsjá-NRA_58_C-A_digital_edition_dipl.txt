 Sva er af þeiri keildu oc þvi vatne er þar i  at þat er þeiviat allict mungate  til gnogſ at drecca  oc þat er þat fae nokot ſva a men  ef þat er mioc druckit . En ef men gera huſ um keilduna . þa hværfr hon brot or huſinu  oc breſtr up firir uttan huſet . Sva er oc ſact . at men mego þar af drecca við keilduna  ſlict hvar er vil . en ef þeir fyſazc . at hafa brot með ſer  þa dofnar þat ſkiot  oc er þat þa eigi bættra en annat vatn eða þeðan værra . u gatom ver firir þer ſaccar ſva marga lutta oc ſmara . at ſlikir luttir þickia þar undarleger vera . Eigi ma ec oc hug minum a koma fleiri þa lutti  er þar ero aminninga veirðir i þvi lande . Nu með þvi at ver havum þa gaman rꝍðo upp hafða . at rꝍt um unðr þou  er a iſlande ero eða i iſlanz hafum . þa luccum ver henne með þvi  at ver hꝍyrum minning þeira lutta  er i grꝍna lanz havum ero . eða a þvi lande ſioluo . Ðo at vit ſkildim fleira um þeſſe lond rꝍða  þá eru þau þo mioc með imiſum hattom oc ero þau eigi oll eiptir einum hætte  þvi at þau undr er ero annat hvart a grꝍnalande eða iſlandi þa ero bæðe með ofgange froﬅz oc iocla  eða eilligr ælz oc bruna . eða með ſtor um fiſkum oc morgum oðrum haf ſcrimſlum . oc er hvartveigia þat land ſva illt oc ſnarpt . at þat er naliga obyggiande firir þa ſoc . En irland er nalega landa bæzt þat er men vitu  þo vaxe þar eigi vin a . oc ero þar margir luttir þeir er undarleger manu þickia  oc þo þeir luttir ſumir er þat land man kallat vera hælgare en aunnur lond af þeim luttum  þar ero undarleger i . Ðat liggr a þeiri heimſ ſiðu er ſva væl er tæmprat ſaman hitti oc kuldi  at þar værðr aldri of heit . þvi at þar værðr aldrigi ofrhitti at meini um ſumrum . eicki ok ofrkuldi at meini um vettrom . þvi at um allum vettrom . þa fꝍðez þar allt bufe uti . baðe naut oc ſauðir . oc nalega ero menn þar kleiðlauſir bæðe um vettr um ſumar . En þat land er ſva heilact um fram annur lond . at þar ma eicki eittrkyckvænde þrivaz a . hvaðke ormr ne paðda . ne eingi annur eittrkyckvænde . oc þo at þat ſe flut þeinnig af ouðrum laundum  þa dꝍyr þat þegar  er þat keinnir bæra iorð eða bæran ﬅein . oc þo at nokot ſe tikit ór þvi lande  annat hvat tre eða mold eða ſandr  oc flut i aunnur þou lond  er eittrkyckvænde ero i . oc er þeim ſande eða moldu ſaet i ring um þau  þar ſem þau liggia . þa komazc þou alldrigi ſiðan ut um þænn ring . oc þar liggia þou oll douð i . Sva oc þoat þu tacker tre þat  er ór þeſſo lande er . er nu rꝍðdom ver um . oc dreger i ring um þau . ſva at þu ſkeiðir iorðunni með treno  þa liggia þou oll douð i þeſſom ʀing . Ðat er oc . mælt um Jrland  at iammikit ꝍyland ſem irland er . þa vittu menn þat varla  er iammargr ſe heilagr maðr i ſem þar . Ðat er oc mælt  at ſu þioð er þat land byggvir  er bæðe grim i ſer oc ſva drap giorn . oc mioc oſiðug . En ſva drapgiarner ſem þeir ero . oc ſva margir ſem heilgir ero i þeira lande . þa hava þeir eingan drepet af þeim . oc allir þeir heilgir men er þar ero  hafa ſót douðir vorðet . þvi at þeir hafa heilhugaðer veret við alla goða men . oc hælga . þo at þeir véret hafe grimir ſin a millum . Vatnn eit er oc þat i lande þvi  er undaʀlect er ſact i fra naturu þæſ . en þat vatnn er kallat a þeira tungu . logheehag . þat vatn er væl mikit at veixti . En ſu er natura þas vaðz  ef þu tæckr tre þat  er ſumir kalla beinvið  en ſumir hulfr . en a latinu er kallat acrifolium . oc ſættr þu þat i vatnet . ſva at ſumpt ﬅændr niðr i iorðena . en ſumt i vatneno . en ſumt upp ór vatneno . þa værðr þat at iarne  er niðr ﬅændr i iorðena . en þat at ﬅeini er i vatneno er . en þat tre ſem up ﬅændr or vatneno  ſem aðr var þat . En þoat þu taker annarſ ſkonar tre en þetta  þa hamnar þat eicki ſinni naturu . þo at þu ſæitir þat i þat ſama vatn   þeim  ſva ſem vera mundi a apaldre i tima ſin rettan . oc toc han þa þar af þriu eipli oc fꝍrðe ſveininum . En þa er ſveinnen hafðe etet . af þeim eiplum . þa toc ſot hanſ at lettaz  oc varð han heil ſottar þeirar . en pil ſa hever iamnan ſiðan haldet þeiri giof  er guð gaf hanom þa  þvi at han ber a hveiriu are eipli ſva ſem apaldr  oc heita þou iamnan ſiðan hinſ hælga keuinuſ eipli . oc fara þou alt irland ſiðan með þeſſom hætte . at menn eta þar af  ef þeir værða ſiukir  oc þykiaz þeir men fro a finna . at þou ero goð við allum ſiucleikum manna . en eicki ero þou girnlegh til az firir ſꝍttleics ſaccer  ef men heifði þou eigi firir læcningar meir ſaccar . aerger luttir hafa oc þeir þar vorðet . er heilgir menn hafa ſkiotlega gort með ſinum krafte  oc ſva munu oc undarleger þyccia . En ver hafum nu þa eina lutti rꝍðda  er með þeim heilagleic varo gorver . at þeir ﬅanda ænn i dagh til vitniſburðar  oc iamundarleger þickia ænn i dagh til vitniſ burðar ſem þa hin fyrﬅa er þat varð . En þeir aðrer luttiʀ  er menn halda viﬅ firir ſatt . oc firir ſanna lutti ero hafðer  þa megom ver nu oc þa væl ſyna . Ðar ero oc æn i þvi lande ſa ﬅaðr einn  er themer er kallaðr  oc var ſa ﬅaðr forðom ſva ſem hann være hauuuðſæte oc konongſ brorg . en hann er þo nu auðr  firir þvi at men þora eigi at byggia hann . En þeſſe atburðr gerðez til þæs . at ﬅaðrenn varð auðr  at alt folket  er i var lande  truði þvi  at ſa konongr er þar ſæte a þeim ﬅað  ſkuldi iamnan dꝍma retta doma oc eingan annan . En þo at þeir være heiðnir annars koﬅar . oc heifði eigi retta tru til guðs . þa hofðu þeir þo þenna atrunað ſva ﬅaðfaﬅan at þeir hugðu þat hvetvetna rét dꝍmt vera . er ſa konongr dꝍmde . oc aldri hugðu þeir at rangr domr mandi dꝍmaz af þvi konongſ ſæte . En þar ſem hæð þotte vera borgarennar . þa atte . konungr . þar kaﬅala fagran oc væl gorvan . i þeim kaﬅala atte . konungr . . fagra holl oc mycla  þa ſem han var van at ſittia i ifer domom manna . En at ſinni gerðez ſva til . at þou mol komo firir konung oc i hanſ dom  er annan veg áttu lut i vinir hanſ oc kunnir menn  oc vildi hann þeira male fultingia um alla lutti . En annan veg atto lut i maleno þeir menn er hanom var illa við  oc han var mikill ovin  oc gerðez þa ſva til . at kononger hallaðe meir dome eiptir vilia ſinum en eiptir rettendom . En firir þvi at þaðan komo rangdꝍme ſem oll alþyða hugði . at koma mundi retdꝍme . þa ſnere um ſæte þvi fyrir ſaccar atrunaðar folkſenſ . oc ſnerez ſa kaſtali um  oc holl með allum ſinum grund volum oc ſva iorðen með  oc ſnerez þat upp iorðunni  aðr viſſi niðr . en huſ oll oc hallir ſnerez niðr i iorðena  oc heifir ſva veret iamnan ſiðan . En firir þvi at ſva mikill undarlegleikr varð  þa þora ſiðan eigi men þan ﬅað at bygia  oc engi konongr þorer þar ſiðan ſit ſæte at hafa . oc er þar þo hinn feigrﬅi ﬅaðr er men vittu a iorðu . Ðat mæla oc men . ef men vildi þæn ﬅað bygia . at eingi daghr mandi ſa ifir þa ganga er þeir mandu eighi hværn ſia nvt undr . Ða er þar ænn ein ſa luttr i þui lande undarlegr  er mannum man þickia mioc utruleger  en men  er landet byggia . at þeſſe luttr ſe viﬅ ſannr . oc varð þat firir rveiði einſ heilags manz ſaccer . Ðat er ſva ſact  at þa er hinn heilgi patriciuſ leitaðe við at bioða kriﬅni i lande þvi . þa var þat eit kyn . er mycklu var hanom gagnﬅaðlegre en annat folc  er i var landeno . oc leitaðo þeir men við at gera hanom margſkynſ haðong . bæðe mote guði oc ſva mote þeim heilgum manne er nu næmda ec . oc þa er hann bouð þeim criﬅni ſva ſem auðrum mannum . oc han kom a þeira fund . oc þar ſem þeir hofðu þing ſin . þa toko þeir þat til raðes . at yla at hanom ſva ſem vargar . En þá er han ſa  at han mandi ſinu erendi litlu a leið koma við þetta folc  þa varð han mioc reiðr . oc bað þæs guð  at hann   at vera munu þou lið  annattveigia i dolum þeim er liggia millum fiallanna . eða með ﬅrondum  er dyren mego giagnum hitta . þvi at eigi mætte dyrenn eilligar renna af ouðrum loundum . nema þou finni lið a iſum oc landet þit . En oft hafa menn freiﬅat at ganga upp a landet a þou fioll er hæﬅ ero . i imiſum ﬅouðum  at ſiaz um  oc vildu vitta  ef þeir fynni nokot er þit være a landeno eða byggiande . oc hafa menn hværgi þat funnit . nema þar ſem nu bva menn . oc er þat mioc litit fram með ﬅronddenne ſialfre . armare er þar oc mikill i lande þar ſem byct er  með imiſum lit  bæðe rauðr oc ſva blar oc grꝍnfaenn . val er þar oc mikil oc margr i þvi lande  ſa er þvi i auðrum loundum mykil gerſimi i vera . þat ero þeir fuglar er menn kalla vale  oc ero allir hvitir oc er hann gnogare þar en i ængu lande aðru  oc kunnu lanzmenn þo ſialfir ſer þar æcki af nyta  Ðer gator þæſ oc fyrr i yðare rꝍðo . at eicki ſað er a þvi lande . oc vil ec nu þæſ ſpyria  við hvat þat folc lifir  er a þvi lande eʀ  eða hvorſo mikit folc þar er . eða hvat matviﬅum þat folc hefer er þar er . eða hvart þat hefir   En ef þat lægi ner auðrum londum  þa mundi þat vera kallat þriðiungr af einum biſcupſ dome . en þo hafa þeir ſer nu byscup  þvi at eigi lyðir annat firir ſva mikillar fiarviﬅar ſacker er þeir ero við aðra menn  En þar er þu leitar eiptir þvi  við hvart er þeir lifa a þvi lande . með þvi at þar er eicki ſað a . oc lifa þo menn a þeim loundum . þvi at við flera lifa menn en við brouð eit . En a þeſſo lande er nu rꝍðdom vit um . þa er ſva ſact ifra . at þar ſe groſ goð . oc ero þar bu goð oc ﬅor . þvi at menn hafa þar nouta mart oc ſouða . oc er þar ſmiorgærð mikill . oc oﬅa . oc lifa menn við þat mioc  oc ſva við kiot . oc við alzkonar veiði . bæðe við ʀeina hold oc hvala oc ſela oc biarnar hold . oc fꝍðaz menn við þat þar a lande . Enn þickir mer nokot vanſpurt vera um þetta land . hvat ætle þer at valde . hvi þat land hafe meiria iſa fiolda en eicki annarra . eða hafet þat ſem þar er um . en þat ſkil mer þo þat af . at hafet ſe bæðe diupt oc ſva mioc ſalt . oc ſva iðulega gialfrſamt   þa er rꝍreng hafſinſ fylgir oc gialfr ljótt værðr . En mér hꝍyriz ſva um þetta haf  er nu rꝍddum ver um  oc ſva landet . þa værðr alldrigi millum at eigi er iſum þact hvartveiggia landet oc hafet . nema þat kunni at værða ﬅundum her oc hvar . at lið værðr a iſum firir rꝍrenggar hafſenſ  en eigi firir ylia ſacker . u með þvi at þar er æ iamnan froﬅet bæðe vetr oc ſumar froſet bæðe land oc haf  þa vil ec nu þæſ biðia  at þer ſkyrir hvorſo veðratta er a þvi lande . hvart þar værða nokorer ylir eða eigi . eða fogr ſolſkin ſem i auðrum ﬅauðum  eða þar iamnan ill veðratta  oc firir ſva mikill gnottr iſa oc froﬅz  oc vil ec . at þér lyſir firir mer þenna ſpurning . oc ſva um þat ſem ec hefe fyrmeir ſpurt i okkarri rꝍðo . oc um þat er grꝍnleindingar kalla norðr lioſ . oc vildi ec nu at þer lꝍyﬅir þenna ſpurdaga firir meʀ  oc um þat  hvat er þer ætlir  i hvæiríum lut heimſenſ er þetta land liggr . hvart þat liggr a einnhveirri uttanvæirðri  Enn þeſſa lutti ſem nu heivir þu ſpurða  ma ec þic eigi ſannfroðan gera til fulz . firir þvi . at ec hefe eingan þænn funnit  er kannat hafe allar kringlur heimſenſ eða hanſ voxt . eða ranzakat hafe allar heimſenſ ſiður . eða landa ſkipan . eða þou eindimeirki  ſem þar ero i ſkipað . oc ef ec heifði nokon þænn funnit  er þeſſa lutti heifði ſét oc ranzakat . þa mætti ec þic nu ſannfroðan her um gera . en þat ma ec i lioſ lata við þic . hvat getor manna ero . þeira ſem hæltzt hafa ætlat eiptir liclegleicum . En þeir menn ſem hælzﬅ hafa ritat um heimſenſ voxﬅ eiptir til viſan yſidori . eða annarra fornra manna . oc froðra . þa hafa þat mælt . at i himnum ero þeir meigin veger ſem obyggiande er undir . er einn ſva heitr . at eicki ma undir bva . firir hitta ſacker oc bruna . oc hvetvetna brennr er værðr . oc þickir mer þat liclegaﬅ . at ſa mun vera meigin raſar vegr ſólarinnar  oc ætla ec allan þænn vegh ſkipaðan vera með logandaum geiſlum hennar . oc mege firir þvi þar undir bva . æingi ſa er væl tempraðan bolﬅað vil hafa  Sva hava þeir   grannar  þvi at oll onnur lonnd  þou er i naond honom liggia . þa taka mikil illviðri af honom . oc koma þou oll þa a  er hann rinndr af ſiolvum ſer með kolldum blæstre  Nu ef þer ſkilst þætta mal . þa þycki mer eighi fleiri ſvor her til coma  en nu hevir þu høyrt her af þeſſo . Desser lutir ſkiliazk mer allir væl . oc þycki mer vist ſannlæght  at ſva muni vera . en þo ero enn þeir lutir  er þer gator litlu fyrr i yðarre røðo  er ek vil enn með yðru løyvi til forvitnazk . Ðer ſoghður ſva at baðar ſiður heimſenſ være kalldar  iamvæl hin ſyðri ſem hin nørðre . en ec høyri þat alla menn ſeghia  þa ſem ſunnan af lonndum koma . at þou ſe æ þærſ heitare  er maðr færr ſunnar . Sva oc allir þeir vinndar er viðr ſuðr ætter eighu nockot . þa ero þeir bæðe bloutare oc lærre en aðrer vinndar . Sva gera þeir vinndar ok iðulegha um vetrom storan þøy mykinn . þo at aðrer vinndar ſe ſva kallder at frost stannde af . ok iſa leggi . En þa er varmt er ſumar  þa þo æ iafnan ſunnan vinndr lære en   þeſſare ſpurningh . Ða er ec ſaghða yðr  at a himnum varo ſkipaðer þrir veghir torførlegher . einn brennande . en tveir kallder  þa gat ec þærſ at hinn heiti vaghr bøyghizk or oustri . oc i vestr . En ef ec hevi þat ſaght með rettre ſkipan . þa ætla ec vist  at iamkolld ſe at þvi i ſyðri ſiðunni . ſem i nørðre . En þo ætla ec oll þou lonnd  er liggia ner hinum heita væghenom . hvart ſem þou liggia firi ſunnan hann . eða nørðan . þa ætla ec oll þou heit vera . en hin ætla ec kolld vera londen  er fiarre liggia a hvaretvægia ſiðunni . E n þar er þu gazt þærſ  at allir menn ſeghia lonnden æ þvi heitare  er ſunnar meir færr . þa ætla ek þat þvi vallda  at þu mannt ængan þann funnit hava . er iamlanght havi ſuðr a lonnden faret fra þeim heita væghenom ſem þeſſe lonnd liggia i fra  eʀ nu hovum ver um røtt . E n þar ſem þu røðder um þat at vinndarner þeir ſem or ſuðr ættom koma  ero varmare en en aðrer . þa er þat lict at hann verðe varmr til var at koma  þo at hann blæſe   norðr i gæghnum hann . þo at hann blaſe kalldan ſunnan til . oc ef menn byggi iamner hinum kallda væghenom a ſvðri ſiðu ſem grønlenndingar bua a hinni nørðre . þa ætla . þa ec vist  at iam varmr køme norðan vinndʀ til þeirra . ſem ſunnan vinndr til var . þvi at ſva eighu þeir norðr at lita til mið daghſ oc allrar ſolar raſar . ſem ver eighum ſuðr at lita  er firir norðan buum ſolena . Ðat hevir ſem fyrr hovum vit um røtt  at um vetrom er her ſolar gangr litill . en ſva mikil gnott um ſumaret . at nalegha er allt ſem einn daghr ſe . Nu ſcallt þu a þvi marka  at væghr ſolarennar er einkum breiðr . oc eʀ eighi roſ hennar ſva mio . eða bein  ſem hon renne iafnan at einum stigh strængh . En þeghar er hon tækr hinar ytztu ræghlur a ſkaðom vægh til ſuðrſenſ . þa hafa þeir ſumar . ok gnoghan ſolar gang . er bua a yztum ſiðum heimſenſ til ſuðrſenſ . en veʀ hovum þa vetr . oc æclu ſolar ganghſ . En þegar   ſolargangh . oc gnoghan . en þeir hafa kalldan . vetr  oc færr ſva iafnan  at hon stighr þa upp til norðrſ  er hon stighr niðr til ſuðrſ . en þeghar er hon stighr niðr til norðrſ . þa tæcr hon at vaxa til hinnar ſyðri ſiðu . Þat ſcallt þu oc vita  at ſva færr døghraſkifti . ſem ſolar gangr . þvi at ſumum stoðum er þa miðr daghr er ſumum stouðum er mið nott . en ſumum stoðum rennr þa daghr upp . oc lyſir . er ſumum stoðum tæcʀ at røckva . oc natta . þvi at iafnan fylghir daghr . oc lioſ ſolenne . en ſkugginn flyr ſolena . oc ſøker þo æptir henne æ ſem hon liðr unndan  oc er þar iafnan notten ſem ſcugginn er . en þar iafnan daghr ſem lioſet er . En nu ef þeſſer lutir ſkiliazk þer allir væl . er vit hovum nu um røtt þeſſar stundir  hvarttvæggia um døghrafar . eða ſolar gang . eða allir aðrer þeir lutir er vit hovum þar um røtt . þa matt þu vera firi þvi full goðr farrmaðr  at faer munu um ſlika luti fleira ſpurt hafa en þu . 