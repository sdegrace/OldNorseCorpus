A fysta dege eptir solhvarf eykr sol ganvgv sina einne dextillv . Annan dag dextil oc 4 minutiss þriþia dag dextil oc .8. minutís . Fiorða dag dextil oc 12. minutís . fimta dag dextill ok 16 minutiis . Setta dag . dextill oc 20 minutís . Sva segir elprikus  ad romveriar teldi 12 tungls alldra i hveriv ari  annan þritogan . annan nott miðr  allt til daga Jvlí cesaris . han fan fyrstur aureum numerum oc setti nitian Vettra olld . skipaði epactis oc embolismis . En fyrir oglavgleik alþydu let hann telia annat þritokt  en annat nott miðr . En .xi. nætr þær  er tvngl ar skorter vid solarar oc hann kallar epacte  dro hann saman til 7 avka tvngla . oc skolo þav avll þritg  nema et sidasta  þat skal nott minnr fyri saker saltus Lune  þat kavllvm vær tvngll hoppvn . oc ꜹka tvngl  af þessum ero iafngomul audrum tunglum annat 30 . en annat nott miðr . þa skaltu taka 5 dægur af 5 auka tunglum  er eptir eru  ok verða þau þa iam gavmvl ꜹðrum tunglum . þessi 5 dægr ok 19 hlaupars fiordungar . ganga yfir fram 235 . tunglfyllar i nitian vetra ǫld  ok verða þat 7 dagar ok qvadrantur natturligs dags . þat verða 29 dagar i fiorum tungloldum . þessir 29 fære firi i nitian hlaupara aulldum  ef eigi væri gætt avka tungla ok hlꜹpara  Tungls aldr at taulu biarna tolvissa ero 29 dagar oc 12 . stunder  2 pvnctar . 9 9 momentur  .7. unciur . 19. athomar . Ef þu vill aull tvngl iafngomol giora i nitian ara ꜹld  sva sem naturuligr compotus byðr . þa skal 7 dogvum oc quadrante skipta með .235. tunglfyllum  sva at ꜹll hafe þar af iamnmikit  i nitian vettra ollð ero dagar .6932. ok stundir .18.  Niv ok .xx. dagar  er huert tungl hefir  giora 6815 daga  halfr dagr iamn opt taliðr sa er hveriu tungli fylgir  giorir 117 daga oc 12 stunder . þat verðr allt saman .6932. dagar oc 12. stunder . þa skortir 7 daga oc 6 stvnder a 6939 daga oc 18. stunder . Tveir punctar  er tungli fylgia .235. sinna  giora 470 pvnctar  ok erv þat .4. dagar ok half stund oc .11. stunder . þetta legz við fyrri tav-lv  þa skortir 2 daga oc 8 stunder oc halfa stund a .6932. daga oc .18. stvnder . Niv momentur . er tvngli fylgia  iamn opt taldar  giora 2115 momentvr  þat erv .52. stvnder oc .35.  þat erv .2. dagar oc fiorar stvnder oc .35. momentvr . Siꜹ unciur er tungli fylgia .235. sinna  verða .1645. uncivr . þat eru 3 stundir ok .17. momentur . ok .1. vncia . þa skortir .8. momentur . ok einni unciv minnr  ef 19 athomi  er tvngli fylgia  eru .235. sinnum talðer .4465. athomi . þat erv .95. uncivr . þat verða 7 momentvr oc 11 uncivr  þa skortir eina unciv a .8. momentur . At þeiri tꜹlu verða tungl fyllar iamn  u solar væri  .365. daga ok qvaðrans . de rotvla qvadam romana .clxxxviii. pape in ecclesia romana J . Imperatores vero lxxvj svo seiger beda prestur  at siovar foll fylgia tungli . ok dregz floð vt með ablasning þess  en helliz fram með hræring þess  þat skilium vær hellzt a þa leið  at megin hafit sialft liggr vm miðia iorðina  sem lindi ur austri i vestur oc svo aptur til austrs . en retir arma sina vr avstri ok vr vestri aðra til norðrs . en adra til suðvrs  oc mętaz þeir aðrir fyrir norðan . en adrir fyrir sunnan . Jorðina  oc skera þeir svo iordina i sundr i fiorðunga . Verða af þessi miklu ræring oc svnðr skilníng stravmanna i austri oc i vestri 2 haufudvindar er vęr kavllvm avstan veðr . oc vestan veðr . En aðrir tveir havufudvindar verda i nordi oc suðri  þar sem mętaz armar vt hafsins . oc verða þvi norðan Vedr oss kavlld  at hin nyrdi hlutur hafsins er fullr af isvm . oc frosti . en kvldi sunnan Vedrs linaz oc tempraz vid solarhita yfer midium iarðar belli  aðr hann komi i þessar byggilegv halfur Jarðar . Hyggívm vęr oc  at iafnhlær se nordanvindr i þeim byggiliga lvt iarðar  er firir svnnan er mikla haf  sem svnnan veðr er mð oss  oc at sama hæfi er sunnan veðr kalt med þeim sem norðan veðr med oss . En hia siðanligir Vindar verda af þvi  at ymsir ar mar hafsins mega meira . oc mætaz straumar eða skiliaz eigi i midium haufudattum  oc kalla latinumenn þessa atta vinda . en norðmenn .xij. Enn kalla svmir meistarar fleira vinda saker  stundum kalla þeir vinda verða af þvi  at loptit ręriz med veðri  þar sem stor holvr erv i iorðvne  sem i landi þvi er ivlia heitir  enn yfer þvi mikla hafe iarðar  er kallat er brvnnvr allrar uppsprettv iarðligrar vavkvo oc uppras hita   solín  undir þeim ring loptzens eða hímníns  er zodiakvs heeitir  þann veg hin sama gengr tvnglit oc fim hofud stiornvr er planete heita . Mercurivs . Venvs  mars  jupiter  saturnus  Tungl er kallad af meistavrum bavllotr likami sem aðrar planetur  skapad af 4 hofud skepnum  eldligrar nattvrv  oc hefir þo meira af Vatní en aðrar planetur sem allt þat er sia ma  Tungl hefir eke lios nema af solo . oc þa er i eina ętt er at sea af iorðvnni  skin sol þeim meigin aa tunglit  sem fra Jorðinné horfir . oc stenðr tvnglit fyrir at solin þvrcki hafit  enn slær ofan vocku sinne . oc af þvi hvarvtveggia Vex megin hafit . oc þav flod kavllvm ver missong at nye hveriu  En er tungl gengr fram fra sol . slęr solin hita sinvm a hafit nokvt so aa hafit oc minckar voku hafsins oc þueʀa þa af þvi siovar favll . Fra þvi er tungl er fiin natta  oc til þess er 9  natta kaullum vęr meðals daga . En er tunglit stenðr gegnt solo . þa heitir solin hafit med sva miclum akafa  þar sem ekci minkar þann verma  at hafit vellr oc geisar þa floðit myclu meir enn adur  sem marka ma hversv litit vatn gengr upp i katli með stercri vellv  oc kavllvm vęr þat hin meiri missong  oc þa er tunglit dregst eptir solo oc þat er halft þveʀanda at syn  minkar solar hiti . lægiz siavar stormur  oc ero þa adrer medalsdagar . þeta ma giorr skilia i þessi figvrrv er eptir her ferr  .5. faðmar  7 skref  17 alin  35 feta  105 lovar  .820. fingr  .385. mvndar . Hintivndi tivndi lutr  halfs diametrs sólar  heitir dextilla  Sol oc tungl  þa er þav finnaz  fara bæði saman fiorar momentur oc eina unncio oc athomo 1 oc verdur þat lutr or .ij. dęgrvm halfr toftitogr annars hvndraðs . En þat verdr i nitian vetrum dagr oc nott  er sol oc tungl fara bæði saman . oc fyri ferst dagr oc nott  aðr tvnglit kviknni fra solinne  þann dag skal upp taka honum fyrsta vetr pacta aldar  þa er september gengr inn  þa er kallat hlaup i tvngli fyri þvi at þa skal vera .v. natta tungl  er ínn gengr september gengr inn  þa er kallat hlaup i tungli  