 taca mic . En þa toc þuer at bolua sem hann var vanr oc mela gvð lastan oc do þegar i svnð . Guð syndi fir hveria sekð svein var slicrar gagnfarar verðr . þa er hann mælti gvðlastan aðr hann døi til þess at þater hans kendi sekð sina er hann vraokði ond sonar síns oc hafði faoddan hann til pinsla þa er hann villdi eigi qviðia honum ilzco Stepʜanus het einn ɢuðs .maðr. sa er onga atti avra oc uilldi onga eiga oc elscaði hann meiʀ valað sitt en avðefi oc hafði hann þo linmøði við allar meingorðir oc flyði hann þys alþyðo at hann metti iafnan a vera . Eina man ek segia iartegn hans at þaðan megi megi margar of merkia . A nøcorum degi hafði stepʜanus upp sciorinn akr sín þan eín er hann atti til allra missara at vinno ꜱer oc lęrisveinom sinom oc hafði hann borit bundin til buɢhloðo En illigarn maðr nacor com til   var inni . Oc er annaʀ maðr . sa þat rann hann oc   þann er honum var goʀ oc harmaði   uita hverr dyrðar maðr . hann var harmaþv þat qvaþ hann er þeim er orþet er þetta gerþi þviat mer er ecki til meíns orþet . Af þvi megvm ver vita vel virþa hvern hvgar craft hann hafþi er hann bar sva þolenmoþlega scaþa siɴ oc harmaþi meiʀ andar scaþa þeꜱ er synþ gerþe   com ifer þa er hia stoðo sva at ene matti upp standa þa er anlat hans var þeir er eŋla sa . oc sva þeir er non sa . urðo allir einni ogn scelfðer oc undraðo hverso mikill craptr com i mot ondo stepʜani . þviat engi matti upp standa þa er andlat hans var . þat verðr oc stvndom at non verþr syndr verþleikr andar iandlate . en eptir davðann uitraz þat scyʀa ꜱicut ɢuðs . vattar toko grimmar pinsler af heiðnom monnom . en siþan hverndag margar iartegnir at davðom beinom þeiʀa Valentinus het aboti er réþ fyr munclife i heraþe valeria En ef langbargar herioþo imvnclíf hans . þa gripu þeir munca tva oc festo upp í eítt tre báþa oc eɴ sama dag . En at aptne þa toco ander þeira at synva salma þar oc lof gvþs svát þeir heyrþo son eɴ er banat hofþo þeim oc vndraþosc þeir oc hręddosc þenna son oc þeir er herleiddir voro .  þessom son . En let til þess licams eyto heyra lifandi menn skili þat at þeir lifa sandligarr  þiona trvliga ɢuði meðan lifa . Svranus het nacor abboti sanctuꜱ sa er gefit hafði herleiddom monnum . oc rentom alla luti þa er hann atti imunclifi sino oc þa er hann hafði allt gefit þat er iklęðom var vel i faozlo vel i lavsvm avʀ . þa como her menn . han hann oc baðv hann leysa sic undan qvolom En er hann sagði   oc ma þat vera at sarligr davþe reinse ɴeqveriar synþer þeira En illom monnum verþr at afallz dome þat er þeir hava vellde igegn ręt latom . Sva sia maðr er helgan diacn vá naþi non leŋe at fagna davþa hanꜱ . þenna hlvt saɴar heilog ritning þviat spamaðr ɢuðs var sendr igegn þioðo samariam oc hafði hann vlyðni við þat er honum var boðit at fasta . en hann át vm gǫto oc drap þegar et várga dyr hann . en þat er ꜱva siþan sagt at dyrit stoð ifir honum oc fell non a hrę hans . Sia atburþr synir þat at synð vlyðni hans var bavtt idavða hans þviat dyrit þorði at bana honum . er þat þorði non at falla a   oc paulus postole . fysvmz ec at leysaz ifra licam oc vera með xristi Sa er non ifar crist vera a trvi hann ond pavlus vera a himnom . En mælti pavlus sva ꜱva ioðrum stað . þat vitom ver er losnar hus iarðligrar dyrðar varrar at þa hofom ver af ɢvðe eilift hus a himnom non hondom gort . Ef nv ero ander retlatra ahimne hvat hava þær þa a hi doms dege firi retlęti sitt . ðvi vex dyrð þeira eptir dom at þeir hafa nv andar sęlo einnar . ᴇn þa bæði andar oc licams at þa fag  