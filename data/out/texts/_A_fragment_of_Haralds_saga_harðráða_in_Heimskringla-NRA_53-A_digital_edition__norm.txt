… Var um með þeim Haraldi konungi . Hafði Einarr þó veizlur , þǽr er Magnús konungr hafði veitt honum . Einarr var auðigr , hann átti Bergljótu , dóttur Hákonar jarls . Einriði , son þeira , var þá roskinn . Hann átti Sigríði , dóttur Ketils kalfs ok Gunnhildar , systurdóttur Haralds konungs . Einriði hafði fríðleik ok fegrð af móður sinni ok frǽndum hennar , en vǫxt ok afl af Einari fǫður sínum ok alla þá atgervi , er Einarr , faðir hans , hafði umfram aðra menn . Ormr hét þá jarl á Hann var vinsǽll maðr . Upplǫndum . Móðir hans var Ragnhildr , dóttir Hákonar jarls ríka . Ormr var ágǽtr maðr . Þá var austr á Aslakr Erlingsson . Hann átti Sigríði , dóttur Sveins jarls Hákonarsonar . Gunnhildi , dóttur Sveins jarls , átti Sveinn danakonungr Ulfsson . Slíkt var afkvǽmi Hákonar jarls í ok margt annat gǫfugra manna , ok var sú ǽtt miklu fríðari en flest folk annat , ok atgervimenn miklir ok allt gǫfugmenni . Haraldr konungr var ríklundaðr , ok óx þat sem hann festisk í . Ok kom svá at flestum mǫnnum … … Rjóðandinn Einarr  var í bǿnum nǫkkura daga . Einn dag var mót ok var þar sjalfr konungr  þar í bǿnum . Hafði verit tekinn þjófr , ok var hann á mótinu . Þessi maðr hafði fyrr verit með Einari ok hafði honum vel getizk at honum . Var Einari sagt ok vissi hann at konungrinn mundi eigi manninn láta undan ganga at heldr , þótt Einari þǿtti máli skifta . Lét Einarr þá vápna lið sitt  ok ganga síðan á mótit . Tekr Einarr manninn af mótinu með valdi . Eftir þat gengu at beggja vinir ok báru sáttmál í milli þeira , ok var stefnulagi á komit . Skyldu þeir hittask sjalfir . Málstofa var í konungsgarði við ána niðri . Gekk konungr í stofuna við fá menn , en annat lið hans var úti í garðinum . Konungr lét snúa fjǫl yfir gluggann  ok var lítt opit á . Þá kom Einarr í garðinn með lið sitt . Hann mǽlti við Einriða , son sinn : Verðu úti með liðinu . Við … … Engi varð forgǫngumaðr at reisa merki fyrir bóndum . Finnr Arnason bjó þá austr á Yrjum . Hann lendr maðr Haralds konungs . Finnr átti Bergljótu , dóttur Halfdanar Sigurðarsonar sýrs . Halfdan var bróðir Ólafs konungs hins helga ok Haralds konungs . Þóra , kona Haralds konungs , var bróðurdóttir Finns Arnasonar . Var Finnr kǽrr konungi ok þeir brǿðr . Finnr Arnason hafði verit nǫkkur sumur í vestrvíking . Hǫfðu þeir þá verit allir saman í hernaði , Finnr ok Guðþormr Gunnhildarson ok Hákon Ívarsson . Haraldr konungr fór út eftir Þróndheim , ok út á austrátt . Var honum þar vel fagnat . Þeir tǫluðusk þá við , Finnr Arnason ok Haraldr konungr , um aftǫku þeira Einars ok Einriða , ok svá kurr þann ok þys , er þeir þrǿndir gerðu at konungi . Finnr svaraði skjótt : þér er verst farit at hvívetna : þú gerir hvatvetna illt , en síðan ertu svá hrǽddr attu veizt eigi hvar þú hefir þik . Konungrinn  svaraði  hlǽjandi : mágr , ek vil nú senda þik inn til bǿjar . Vil ek attu sǽttir bǿndr við mik . Vil ek , ef þat gengsk eigi , attu farir til Upplanda ok komir því við , at Hákon Ívarsson sé … … Annat ráð en hatask við konung sinn eða reka hann í brott , minnti þá á hversu margt illt hafði yfir þá gengit , síðan þeir hǫfðu þat gert við hinn helga Ólaf konung , segir at konungr vill bǿta víg þessi , svá sem inir beztu menn vilja ok hinir vitrustu . Lauk Finnr svá tali sínu , at menn vildu láta standa kyrrt þetta mál , þar til er aftr sendimenn , þeir er Bergljót hafði gert til Upplanda á fund Hákonar Ívarssonar . Síðan fór Finnr út til Orkadals með þá menn , er honum fylgðu , ok svá til Dofrafjalls ok austr um fjall . Fór Finnr fyrst á fund Orms jarls , mágs síns . Jarl átti Sigríði , dóttur Finns . Hann sagði honum til ørenda sinna . Þeir leggja stefnulag við Hákon Ívarsson . En er þeir finnask , þá bar Finnr upp ørendi sitt , þau er Haraldr konungr hafði boðit honum til Hákonar . Fannsk þat brátt  í Hákonar , at honum þótti sér skyldast at hefna Einriða , frǽnda síns , sagði at honum váru þau orð komin ór Þróndheimi , at honum mundi þar fásk gnógr styrkr til uppreistar í móti konungi . Síðan tjáði Finnr fyrir Hákoni … 