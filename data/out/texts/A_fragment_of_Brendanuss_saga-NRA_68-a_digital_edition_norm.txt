… Munkinum því líkast fyrir bǫrnum . En þá stóð Brendanus upp ok var á bǿnum sínum allt til dags . En um morguninn eftir gengu þeir ok gørðu þjónustu sína ok dvalðusk þar 3 daga . En hvern dag var þeim borð búit sem hinn fyrsta dag . En þann dag er þeir fóru í brott , þá varaði inn helgi Brendanus brǿðr sína við , at þeir skyldu ekki taka þess í , er þar var . Þá svǫruðu þeir allir senn : faðir , kváðu þeir , vili eigi guð þat , at vér spillim fǫr várri . Þá mǽlti Brendanus við þá : hér er nú bróðir várr , sá er ek hefi yðr sagt í frá . Hann hefir beizl eitt í serki sér gørt af silfri . En sá inn munkr dvalði ekki ok fell þegar til fóta Brendanus ok mǽlti : faðir , kvað hann , ek synðguðumsk , fyrirgef mér ok bið fyrir sálu minni , at munkinum ok þaut sem vargr ok mǽlti við Brendanum : þú guðs maðr , hví rekr þú mik brott heðan ór mínu herbyrgi , því er ek hefi búit í 7 vetr ? Hinn helgi Brendanus svaraði : ek býð þér , fjándi , í guðs nafni , at þú gør engum manni mein né skaða né villu til dómadags . Þá mǽlti Brendanus við munkinn : tak nú , kvað hann , corpus domini , því at nú skaltu láta líf þitt , ok hér skal grafa þik . En bróðir þinn annarr , sá er fylgði þér hingat , hann skal fara í helvíti . En hann bǽði skrift ok húsl með mikilli synða sinna , ok andaðisk þegar . En at augsjándum þeim ǫllum kómu englar guðs í móti sál hans  ok hǫfðu hana með sér . En Brendanus ok hans menn fóru til skips síns . En er þeir kómu á skip , þá kom þar maðr einn ungr , ok hafði laup fullan brauðs ok kǫnnu fulla vatns , ok mǽlti við þá : Takir fórn þessa af þrǽli yðrum . Þér hafir langt at fara , áðr en þér hittið þat er þér vilir . Eigi skal yðr skorta vatn né brauð meðan til páska . En þeir tóku þat brauð ok vatn ok fóru síðan í haf ok átu eigi oftar en annanhvern dag . En þeir fóru ok þingat ok vissu eigi , hvert þeir skyldu . Þá var þat því nǽst um dag einn , at þeir sá ey skammt í frá sér . En þá kom þeim byrr , ok þeir til þeirar eyjar . Þá bauð hinn helgi ski-pi . gengnir sem Með Hér fǿrum Dýri dagr . En þeir váru þar til páskaaftans . Þeir sá sauði marga ok snjóhvíta ok stóra sem yxn . Þá mǽlti hann við brǿðr sína : takið einn sauð . En þeir gørðu svá . En þegar er þeir bundit hann , þá fylgði hann þeim sem rakki . Þeir tóku ok lamb eitt . Ok er þeir hǫfðu svá gørt , þá kom þar maðr einn ok fǿrði þeim laup fullan hveitibrauðs ok marga aðra hluti er þeir þurftu , ok fell til fóta Brendano ok mǽlti : Hvaðan kom mér þat , faðir , at ek skyl-da fǿra Brendano með mínu erfiði ? En tók í hǫnd honum ok mǽlti : sonr hefir ǽtlaðan oss þenna stað , at vér skulum halda upprisudag . Þá svaraði sá : Brendane , kvað hann , hér skulu þér vera til páska . En páskadag skulu þér messu ok óttusǫng hafa í ey þeiri , er þú mátt nú sjá heðan . Þá tók sá maðr ok bjó þeim alla páskavist ok fǿrði þeim til skips . En síðan mǽlti hann við hinn helga Brendanum : skip yðart má eigi bera meira at sinni . En er 8 dagar eru gengnir , þá skal ek senda yðr ǿrinn mat til hvítasunnudags . Þá svaraði hinn helgi Brendanus : hvat máttu vita vita til þess , hvar vér erum þá ? Þá svaraði sá hinn helgi maðr : í nátt ok í morgin til miðs dags , þá skulu þér vera í ey þeiri , er nú farið þér til . En síðan skulu þér fara til annarrar eyjar skammt frá þeiri í vestrit . En sú er kallað paradísi fugla . Ok skulu þér þar vera , til þess er 9 nǽtr eru frá hvítsunnudegi . En Brendanus spurði , hví sauðir þeir inir miklu ok feitu gengu þar . Hann svaraði : þessa sauði molkar at aðrir ara Stóð mǫnnum at lands Sú ey var skerjótt ok ekki gras í ok lítill skógr , ok engi var sandr í ey . Þeir váru þar þá nátt ok sungu óttusǫng ok báðu fagrliga bǿnum sínum . Brendanus vissi , hvar þeir váru komnir , en þeir vissu ekki til . En um morguninn eftir , þá bauð hann hverjum þeira munka sinna , er prestar váru , at syngja messu , ok sjalfr hann . Þá er þeir hǫfðu messu sungit , þá tóku þeir mat sinn ok létu í katla ok festu upp ok gørðu undir eld . En er vella tók , þá hrǿrðisk eyin undir þeim , því líkast sem bára . Ok þeir urðu svá hrǽddir , at þeir runnu til skips , ok sem þeir fara máttu ok baðu hinn helga foður Brandanum sér fullting væita … En hann greip í hǫnd þeim ok kippði í skip til til sín . En katlar þeira ok matr urðu eftir þeim í eyinni . En ey sú fór brott í haf út . En er ey sú var komin 2 vikur frá þeim , þá sá þeir enn eldinn brenna . Þá mǽlti hinn helgi Brendanus við þá : kynligt þykkir yðr hví ey þessi ferr svá . Þá svǫruðu þeir honum : oss þykkir einka kynligt . Ok hrǽddir eru vér um fǫr eyjar þessar . Þá svaraði Brendanus : bǫrn mín , verið eigi hrǽddir . Guð sýndi mér í nátt hvat þat jarteignir : þat er eigi ey , er vér bjoggum í . Þat er fiskr , sá er mestr er í heiminum , ok ferr at leita at sporði sínum ok vildi koma ǫllu saman sporði ok hǫfði , ok má eigi , svá er hann mikill . En hann heitir á bók Jasconius . Nú reru þeir til eyjar þeirar , er hinn góði maðr vísaði þeim til , sá er þeim fekk ma-tinn sér þar Fǿða oss . Ok var tré eitt hjá keldunni einkar hátt , ok mikit lauf á . Þat tré var skapat með fuglum snjóhvítum ǫllum , svá at hverr kvistr var hulðr . Þá þótti þeim einka kynligt , hví þat mun-di gegna . Þá fell hann á knébeð ok bað dróttin várn grátandi , at hann skyldi honum þǽr jarteignir sýna . Þá er hann hafði lokit bǿn sinni , þá flaug einn fugl ór því tré ok til Brendani ok blekkði vǽngjum sínum ok fagnaði honum svá . En sá fugl settisk á stafninn hjá Brendano , ok mǽlti Brendanus við fuglinn : Ef þú ert guðs erendreki , þá seg þú mér hvat fuglum þér eruð . Þá svaraði fuglinn : vér fellum ofan , kvað hann , ór himnum … 