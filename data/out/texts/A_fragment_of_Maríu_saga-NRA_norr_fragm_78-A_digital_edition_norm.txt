O Maria , flos virginum , ora  pro me ad dominum . Sum peccator pre omnibus idcírco nunc sublimius . Asis mihi supplicanti et peccata confitenti . Vivifica tuum seruum ín peccatis premortuum . Dignos quosque eripere et paradiso reddere . … vér eigum mesta þǫrf til at þiggja . Þá skal þat upphaf várra bǿna vera , at Guð gefi oss þat vit  at vér megím skilja hvers oss er mest þǫrf , ok vér lifðim svá hér í , at Guðs móðir María  telði oss í sveit sinna vina . Þat veiti oss allsvaldandi dróttinn , sá er lifir ok ríkir um allar aldir . Amen . Þá er sagðar eru jarteignir heilagra manna til lofs almáttkum Guði , þǽr er hann gerir fyrir árnaðarorð þeira . Þá er skyldugt þeim er til hlýða at veíta lof Guði þar ímoti , ok þeim hel-gum mǫnnum einvirðis þá í stað er vér heyrum frá sagt . Fyrir því at réttlátra manna hjǫr-tu ok hugskot megu þaðan af taka margfalda huggun ok ástríki , ok mjǫk ǿxlask , er þeir eða heyra sagt í , hversu allsvaldandi  Guð launar sínum vinum  þat , er þeir þjóna honum hér í heími . Ok til þess at vér haldimsk í ást Guðs ok sǫnnu lítillǽti , þá er oss þat til kennt  at þá er vér sagt frá lifi heilagra manna , þá skulum vér at hyggja , hvat vér hǫfum til jafnaðar , ok hvat oss skortir . Ok fyrir því at mikit skorti , ok megim vér eigi fyllask þess ofmetnaðar , at þykkjask jafnir betr gera  en jamkristinn maðr oss . Hǫfum vér ok mjǫk gert í Guði , þá er ǫll nauðsyn til , þá er sagðar eru jarteignir Guðs vina , at hugsa hvert traust ok formǽli þeir megu oss við Guð veita í sínu árnaðarorði , ok hvé skylt ǫllum er þá at dýrka … … langt umfram allt annat , er vér heyrum lof sǽllar Guðs móður Marie , er ǫllum helgum er helgari , bǽði englum ok mǫnnum dýrligri ok hálteitari ok miskunnsamari í sínum krafti ok mildi . Því at þat vitnar þessi bók , at þeir eru allir holpnir , er hennar árnaðar fá , en hon er búin fyrir ǫllum at bið-ja , þeim er á hana kalla með hreinu hugskoti . Mǫrg dǿmi dýrligra jarteigna frú sancte Maríe  styrkja mjǫk hjǫrtu syndugra manna til mikillar vánar Guðs miskunnar , en þó sýnisk guðlig mildi sǽllar Maríe  náliga framar í ǫllum dǿmum  í þeirri miskunn , er þau gerðu við þann mann , er Theophilius hét . Hann var dýrligr maðr í li-fi sínu , ok veitti margar ǫlmúsugjafir fátǿkjum mǫnnum fyrir Guðs sakir . Hann var góðr klerkr , ok var rǽðismaðr með byskupi einum . Ok er sá byskup var andaðr , þá vildi allr lýðr Theophilum til byskups taka . En hann vildi eigi undir þann vanda ganga , ok kvaz óverðr vera þess veldis , ok fyrir þǽr sakir var annarr maðr til byskups tekinn . Ok er sá var víg-ðr , þá tók hann ǫll þau rǽði af Theophilo ok virðing , sem hann hafði áðr , ok setti annan mann í hans sǽti . Ok þegar af honum var tekinn sjá virðing , þá eyddisk brátt fjárhlutr hans . ok at eyddu fénu  þá var farin … slǿgð , ef hann mǽtti nøkkut skaðsamligt skeyti senda sinnar illsku til andar Theophilo ok fyrirfara hans gǿzku . En þá er ǫll virðing ok fé Theophili var farit , þá tók hann af fjanda eggjan ok freistní  at harma sjalfan sik . Tók þá hugr hans at hrǿrask frá staðfesti Guðs ástar , ok tók hann at mǿðask í , ok svá kom , at hann neytti hvárki svefns né matar fyrir óynði , þar til er hann fór á fund gyðings þess , er fjǫlkunnigr var í borg . Ok er hann kom þar , þá bað hann gyðinginn ok bauð honum fé til , at hann rǽði honum þau ráð , er hann fengi virðingar þvílíkar , sem hann hafði áðr hafðar . En hvárt sem þeir rǿddu lengr eða skemmr , þá kom þar , at gyðingr hét honum at fylgja  Theophilo  til þess hǫfðingja , er hann kvazk þjóna , ok sagði , ef Theophilus vildi gerask hans maðr , at hann mun skjótt fá honum fé ok virðing . Ok fór Theophilus  heim við þat til herbergis , at hann skyldi koma um náttina til gyðings ok fara þá með honum til þess  hǫfðingja  ok gerask hans maðr , ok var þat skilit , at hann skyldi aldri signa sik með krossmarki . Á þeiri sǫmu nátt gekk  Theophilus  ór borginni til skógar með gyðingi , ok er þeir kómu í rjóðr eitt , þá sá Theophilus  þar mikin fjǫlða manna , at því sem honum sýndisk . Hann sá sitja hǫfðíngja þess folks á domstóli í konungs skrúði , ok hafði kórónu á hǫfði . Þar stóð á alla vega frá stólinum ótalligr herr illgjarnra anda , ok búnir sem konungs riddarar , en sumir heldu á kertum , ok sýndisk  þó  sem þar skorti engan þjónustumann , þann er hǫfðingja þurfti eða vildi hafa sér til tígnar . Síðan gengu þeir fyrir þann hǫfðingja , Theophilus  ok gyðingr , ok tulkaði hann fyrir ørendi því . Ok sá svaraði stólmaðrinn , ok kvað sér brigða vera menn Jesu ins krossfesta : Ok Ok Theophilus dvalði ekki at rita þat … … ok kyssti á kné honum . Þá svarar óvinr alls mannkyns , at Theophilus mundi skjótt taka mikla virðing bǽði af byskup ok ǫllum lýð . Ok litlu eftir þetta sendi byskup orð  Theophilio , at hann skyldi koma til hans , ok er þeir fundusk , kvaddi hann blíðliga  ok setti hann nǽstan  sér , ok fekk honum ǫll þau rǽði sem hann hafði haft með inum fyrra byskupi , ok virði hann meiri enn aðra menn , þá sem með honum váru . Ok þar eftir virðu allir , sem hǫfðinginn mat fyrir , ok skorti Theophilum brátt hvárki fé né virðing . Hann var mildr við fátǿkja menn , ok siðlátr í ǫllu athǿfi sínu  at yfirsjón manna . En er því hafði mjǫk lengr fram farit um hans ráð , þá kom honum í hug , hvat hann mun fyrir hǫndum eiga , þá er hann fǿri ór þessum heimi , ok því meirr sem hann hugsaði  hér um , ǽ meira fekk honum , ok mǽlti svá fyrir sér : Hverr , sagði  Theophilius . Svá leiz honum , sem þá vǽri lítils vert hjá eilífum kvǫlum , þó at hann hefði bǽði virðingar ok auðrǽði ǿrin nøkkura stund . Þá hugsaði hann um ritning spámannsins , er svá segir : Eigi . Hann hugsaði ok at Guð hafði svá mǽlt at hvat sem maðr misgerir , ok vill hann iðrask ok yfirbǿta , þá mun hann holpinn vera fyrir Guði . Ok af  þessu ǫllu saman , þá óaðisk hann reiði dróttins , ok vǽnti miskunnar í ǫðru lagi af þessu fyrirheiti ok mǫrgum ǫðrum miskunnardǿmum … 