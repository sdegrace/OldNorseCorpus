… Svá heimskir frǽndr , þeir er eftir lifa , at þeim gǫrr mikill skaði ok ǽttarskarð . Ok ef nǫkkurr sá verit drepinn fyrr ór þeiri ǽtt , er bǽði hefir verit spakr  ok vitr , ok mǫrgum hefir hans vit ok spekð at gagni orðit , ok sá hefir með fé verit aftr bǿttr frǽndum , þá skal beiðask fyrir hinn heimska , sem fyrr váru teknar fyri hinn vitra , eða elligar skal hefna með manndrápi . En þegar sér slíka misdǿming gǫrva rangri ásýn , þá snýr hann þeim ójafnaði aftr á sjalfa þá , er ranga ok ójafna dóma hefja upp fyrir andverðu , því at þegar er hinn heimski ok hinn ágjarni sér þat , at hann er vel virðr , betr en hinn vitri með , ok er heimska hans ok ágirnd snúit honum til sǿmðar ok , þá gerir hann svá sem náttúra er ok siðvenja allra heimskra manna , ok falla því meir fram viðr ok koma í því fleiri staði niðr með sinni ágirnd . En þegar er þat leggsk til frǽgðar ok sǿmðar af alþýðu , er illa ok allir ǽtti at hata , þá nemr annarr ok þriði ok hverr eftir ǫðrum , til er þat almenniliga siðvenju , at einn þykkir vel vera , er ágjarn er ok nǫkkut má með rǫngu af annars af sǿmð draga til síns hlutar . Því nǽst býr hverr við annan með ágirnd , ok snýsk sú illska aftr á sjalfa þá , er með skammsýniligri illsku hófu þau rangyndi upp fyrir andverðu , því at hverr þeira býr um síðir í annars hǫfði , annathvárt með áverka  eða ǫðrum ójafnaði , ok falla svá niðr allar fornar ok lǫgligar setningar . En þó beiðask allir þess , at konungar ok stórhǫfðingjar skuli þyrma lǫgum mjǫk með vǽgð . En engi af alþýðunni hafa lǫg við annan , ok vill hverr langt yfirstíga þat , er fyrir andverðu var til kominn . En þegar er allar lǫgligar setningar eru niðr fallnar ok réttar refsingar , ólǫg ok illskur koma í stað , ok þat verðr algangsi , svá at guði leiddisk , þá leitar hann þeirar hefndar , er til allra taki , svá sem afgerðirnar tóku . Þá kastar hann hatri ok fjándskap milli þeira hǫfðingja , er fyrir þat ríki eru settir . Þar kann ok óáran at fylgja , ef eigi vill vel , ok taka þeir at þrǽta sín í milli , ok finnr hverr sǫk í annars ríki , til þess er þeir deila með manndrápum ok orrustum . En þegar þat tekr at fylgjask  ok dreifask yfir alla þá , er ríkit byggja , óáran  ok manndrápin ok orrustur , þá er þat ríki komit at auðn  ok þrotum , ef sú ǽvi stendr nǫkkura stund , ok ef nǫkkut hefir gǽtt verit eða haldit af lǫgum eða dugandi siðum um þǽr stundir , er fyrr váru talðar , þá týnisk nú gǫrsamliga , þegar slík ǽvi kømr , sem nú rǿddum vér um , því at í orrustum týnask hinir beztu mennrnir ok hinir viljustu , ok sem kynbeztir eru . En óáran ok rán ok allskyns ófriðr , sá er þá kann at verða , taka fjárhlutina frá þeim , er fyrr áttu ok með réttu hǫfðu fengit . Ok hefir sá , er heldr má af ǫðrum grípa með ráni  eða stulð . Ok þegar slík ǽvi kømr yfir eitthvert land , þá hefir þat land týnt hvárttveggja góðum siðum  ok dugandi mǫnnum , fé ok frelsi  ok allri gǿzku , svá lengi sem guð vill , at sá bardagi standi . En hann gerir þat eftir sinni miskunn , því at hann á kost at frjálsa þat land , þegar honum þykki folkit ýrit bart fyrir sínar synðir . Nú mátt þú ǽtla , ef þat land frjálsisk með guðs , ok kann at einvaldskonung síðan , hversu siðgott folk  eða nytsamligt ríki þat man þá vera hinar stundir eftir slíkan óróa , sem nú var um rǿtt , þar sem fyrr var skift ríkinu  ok ǫllu folkinu undir blandaðan siðafjǫlða  ok ástundun margra hǫfðingja , ok leitaði viðr þat hverr , at nema  ok mót ǫðrum snúa vélar  ok svik , ódyggleik  ok allskyns illskur . Þetta er víst auðsýnt , at ef þessir allir ógǽfuatburðir koma í eitthvert ríki , þá týnisk þat at vísu , ef hríð stendr sú ǽvi , en þó munu víst dǿmi til vera slíkra atburða , ok er vís ván , at mikit illt ok margfǫld ógǽfa mun af standa , áðr en lykisk , hvervetna  er slíkir atburðir kunnu at verða . Þat er mér nú ok sýnt , ef með slíkri ógǽfu týnask siðir lǫg í einuhverju ríki , sem nú hafið þér rǿtt , þó at guð vili frelsa þat um síðir af ófriði ok bardaga , ok snúi því undir einn hǫfðingja  eftir slíka óró , þá man þó folkit allt , þat sem þá lifir eftir óhǿverskt ok , ok man víst þurfa , svá sem þér sǫgðuð fyrr , hvárttveggja góðra kenninga , ok þó stundum mjǫk harðra refsinga . Ok þó sá er tekr viðr því ríki , þurfa langa stund  ok mikinn kraft  ok harðhendi , áðr en þat ríki komi í sama stað , er fyrr var , þó at hann sé mjǫk vitr sjalfr , ef þat hafði … 