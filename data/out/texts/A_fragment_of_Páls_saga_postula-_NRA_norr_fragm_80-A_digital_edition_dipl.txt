 liþs at mǽla vit þa  fyrir þvi at aat hvart er i hveri spvrningnv  at maðr spyʀr þess er honom er ifi a.  oc vill hann þa hafa ór lavsn af avðrvm  eþa hann spyʀ þess  er avllom er avgliost  oc hrosar han sva sæmð þess  er hann talar um  at hann leysi sialfr ór  fyrir þvi at engi ero avur sauri til e þav sem hann hitta. a. sialfr  oc hefir hann þa sæmð af haufþingiunum oc goðan vilia e dyrþ af ollo folki  er sva berliga skal til hans mega mæla  at hueriom þyckir ser skaum . i . at mæla vm hans taulo  er vit er staddr  agrippa mlti  skamma þa mlti pall postoli . Giarna en ecki eptir þetta raufz þingit  oc er festus oc agrippa gengu a brot  þa tauloðo þeir vm með ser  at pall hefþi ecki til þes gert  at honom mætti sakir gefa eþa vera i bondom hafðr  sva mælti oc agrippa til iarls  vel nu er pall fengi i hendr þeim mai er vilia. het.  oc hafþi litlo aðr verit sendr af keisaranom til Gyþingalandz oc skylldi þa fara aptr i romaborg  hann var hundraþs haufþingi   þat skyra sva helgir feðr  at i moses logum væri sva boþit  at aqveði var skript firir hver hlut  eptir þvi sem til var sett  ef maðr brytr tau or haufþi manne þa skylldi hann lata aðra i staþi  auga skylldi firir auga koma koma  en havnd firir hand koma  akveþnar voru þær sakir er madr skylldi lífi tyna  sva oc ef maðr gerdi smæri hluti  þa var aqveþit  hvat firir skylldi koma  oc er sva sagt  at gyþingar gæfi pali þa sauk  er firir atti at koma at þeira kalli .xl. hauɢva af kvadrageno  Ok fyrir þvi at hann var ættstorr maþr oc nafrændi þeira er   veit  at ek lyg eigi sa er vm allar alldir verallda  E með þessom meinlætom eíns sæla pals postola þa hafþi . Guð marg falliga hvgat hann með siɴi milldi oc miskuɴ  oc þa hvgan vattar . pall postoli i sinom pistola fyrir sinum læri sveinvm  ef oc sneri sva malinv  sem hann segi fra einhveriom manne þat  er hann sagdi fra sialfvm ser  fyrir þvi at þat er vitra manna hatr at nefna eigi sialfa sic til ena stǽrsto hluta ok forþa þa sva þeim  sem hans avfvndar menn voru  vit rongu ordtaki  at eigi megi þeir kalla  at hann hafi gert fyrir hrǽsni sakir  oc taka af þvi synd er þeir lívga  Ok þvi hof pall sva malit  Veít . sagdi pall  Ok sa iɴ sami maðr með þvi móti sem adr var sagt  var leidr i paradiso oc heyrþi þar þav orþ  er manne er . eigi leyft at mæla her i verolldo  fyrir  segir pall  dyrkast her er vm ræda  hvert pall var þa hafidr  er hann var vpp til iɴs hæsta himins  oc skilia þat sva helgir fedr  at honum væri þa synt himin ʀiki  fyrir þvi at þat er himin ʀiki kallat i helgvm ritningvm  sem moises vattar i upphafi sinar bækr  þa er hann segir  at Guþ scop i vpphafi himin oc iorþ  hann seger  at iorþin var auþ onyt  en hann segir ecci fra vm himininn  þat glosa sva helgir feþr  at hann taladi þa vm himin ʀiki fyrir þvi at þat var skapat þegar fvllt af englvm oc allri himneskri dydr  oc er þat kallat Empirivm celvm  þat þydiz elldligr himinn  eigi fyrir hita sakir helldr fyrir þǽr sakir  at sva er avllom liost  at hverr at skilr annars hvgrening  er þangat kemr  enda vill hverr sem aɴaʀ  sa er þar er  siþan er fiandinn er var a brot rekiɴ ok avll hans sveít  Eɴ þvi er þat kallat eɴ hæsti himinn  at fyst er talet loptit eiɴ himinn  þaɴ Eɴ þar næst festingar
								himinn þaɴ sem vǽr siam himinntungl a vera fost  hann var scapadr annan dag viku  Eɴ þridi er himinnʀiki  er yfir þessom er  Celvm þyðiz himinn  ok er þvi loptit  at þar er mart leynt. i oc hvlit fyrir monnum  þat er i loptinv er  Eɴ þvi er festing kollot himinn  sa er vaxin er bollotr sem eɢ  at þat er oꜱ leynt allt  er fyrir vtan þat er  er ver megvm sia til himins  Eɴ þvi er himinnriki iɴ þridi himinn  at hann er yfir þeim .ii. er adr voru nefndir  en þat er hann segir  at hann var leidr i paradiso  þa glosa sva helgir fedr  at honum hafa syndir verit hvildar staþir  þeír er andir rettlatra manna skvlo hafa til dóms  en þat er sva at scyra  at i tveningv se paradisvs  sv er avɴur er her i heimi er  er adam var setr i  Ok er þat land oc liggr i austr vég  oc sva noccuro hátt sem tvngl gengr  en siþan er adam var a bravt rekiɴ  þa setti . Guð til engil at varþ veíta þaɴ staþ  at engi kæmiz þangat  Ok visar til sem engillin hefþi sverþ i hendi brugðit  eɴ þat er sva   hefir i hendi  þa ma stvndom bregþa þvi  sva ero ok hitar þeir enir miklo  er þangat ero  At þa er enok oc elias foru i paradiso  þa var sem engillin sliþradi sverþit  er þeir keɴdo ecci hitaɴa af Guþs fors sía  Eɴ þa er engilliɴ brygði sverþinv  eɴ engi matti þangat komast aɴar  eɴ avɴur paradis erv kalladir hvilldar stadir  þeir er godra manna salor hafa aɴars heims  sem avisar sialfr drottiɴ i guþspialli  þa er hann mæli i pils siɴi til illvirkians  hodie mecvm in paradiso  þat þydir sva  i dag manto með mer vera i hvilþar staþ  Eɴ er rett trva  at þa er at avndin var skilit vit licama drotiɴs vars a crossinom helga  at hann steg niþr til helvitis með gvþdoms crápti i þaɴ stad  er fyrir voru salur heilagra manna  þvi at aðr en pilsin kæmi fram  var engi sva heilagr eþa dyrligr  at eigi færi salin til helvitis  þar erv .iii. stadir greindir i heilagri ritningv  Sa er eiɴ  er abraham var .i. oc helgir hofud fedr oc heilagra maɴa salvr  oc var þar engi avɴvr pils eþa meínlæti  eɴ þeir nadv eigi at sia eþa koma til himinnʀiikis dyrþar  fyʀr enn lavsnarinn kæmi at vitia þeira  Eɴ þo voru þeir með sadri hvgann heilagrar vánar  at sv lavsn mvndi fram koma  er þeim var fyrir heitit  ok þa er þiofrin let líf a crossinom  sa er hvilldiɴi var fyrir heitit af almatkum . Guði  oc beiþ sva vpp riso drotiɴs várs  Eɴ þessi stadr er stvndvm kalladr at bóc mali paradisvs eɴ stvndom limbus inferni  oc var þar þa eɴ hæsta hvild salvnvm  fyrir þvi at þar var almattigr . Guð meþ . Guðdóms crapti  eɴ sa stadr er nv eydr  oc hvar sem annars stadar ero salvr manna nv i hvilld  þa heitir sa stadr paradisvs  annar stadr heitir i helviti purgatorvm  þat þydvm ver hreinsvɴar staþ  oc fara þangat þeira manna salvr  er saɴa iþraɴ hafa gert sinna synda en ǫnnitar Scriptir  oc ero þar til þess  er Scriptir ero vppi  eptir þvi sem . Guðs domr er til  en sidan fara salurnar til hvilldaraʀinar  Inn þridi stadr . heitir pvcevs inferni  þat þydiz pytr hellvitis  oc fara þangat þeira manna salvr  er i hofud syndvm lataz oc rekningar ero fra . Guði  oc leysist engi or þeim staþ  sa er þangat kemr  Oc her næst i pistolanvm segir pall . postuli  at honum hafi syndir verit hvilldar staþir rettlatra maɴa  þa segir hann  at . Guð hafi a han lagt bardaga  til þess at hann fylldiz eigi vpp metnadar af þessom vitronvm  oc visar sva til  at hann hafi kent licamligrar freistni a ser  oc kvast hann þrysvar hafa beþit drotiɴ vann  at þessi freistni hyrfi fra honum  oc it þridia siɴi  er hann var a bæn siɴi  kom ravd yfir hann oc mælti  þavrf  en her er vm ræþa  hverso margar sakir til þeꜱ verdi  er . Guð ber folkit her i heimi  oc er þat or leyst  at fyrir fim sakir ber hann folkit her  eiɴ er til þesꜱ at varþveita lítilǽti með monnum  at hann fylliz eigi ob drambs vpp af þeim hlvtvm  er honum takaz vél  oc var sv til bardagans vit pall  avɴvr er sv  at hann vill syna sina dyrþ a þat er hann berr  til þesS at  