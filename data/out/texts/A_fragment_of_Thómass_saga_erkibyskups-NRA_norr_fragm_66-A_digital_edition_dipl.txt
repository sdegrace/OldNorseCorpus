 sœkir mikill fiolde folkꜱ til cantuariam . af ollo rikíno . byskupar . abotar . erchidianar . decanar  korsbreðr ok klerkar  eptir þi sem huerʀ uíl ok hann skylldaz til . Eínir sakir konunginꜱ  þi at þeir uita honum þetta ual uirðaz . Aðrir sakir þeꜱ oc eigi siðr  er af konungꜱínꜱ holl oc hírð uar til kosenn . sa er nu skal uígiaz . Allír til þeꜱ at sæma hann með síne þionosto . Sem litinn tíme liðr . er thomaꜱ erchidiakn uigð til prestz i helgo uíko ok þat etlað at uigia hann um morgenenn eftir til byskupꜱ . Af þi tala byskuparnir um þat með ser . huerium þeirra er þessi uegr til heyrir . at uígia til byskupꜱ . En af þi at byskupꜱ stollinn i lundunum er þann tíma hofðinngia
										lauꜱ . þa segir byskup wíntoníenꜱíꜱ . at hann oc enge annar a hann at uígia  þa sem þar er komenn . þi at þat uítoð þer allir ual  at byskupinn af winton . a alla lute þa fylla  er   utan mer einum . heyrir þessor uegr til . þi at ek a uaart erchibyskupo efni . með retto til byskupꜱ at uígia . Um siðír sem þeir hafa miok lengi i fengíz  syniz þat ok samðykkiz . sakir nokurra þeira luta  er her greínaz eigi at sínne heille se᷎md rofensiꜱ . kirkiu . þo i þessa oc halldenne . at uirðulegr herra heinrekr byskup wíntoníenꜱis er bæðe er ætgofugr oc goðsiðugr . skal uígia thomaꜱ til byskupꜱ með samðykki byskupꜱ rofensiꜱ  Nu sem trínitatiꜱ dagr kemr  uíger heínrekr byskup með allra þeira samðykt thomaꜱ til byskupꜱ með allre þeire sæmð oc sama . sem heilog kirkia er nokorum uon framaz at ueíta . Viðr þessa uígslo er heínrekr unge konungꜱ son . með storlega morgo stormenne . oc utololegum   hefer nu gert einn þrættomann ser at paua . En þeir er til pauanꜱ ero sendír  ero menn smilegir ok siðsamir ok klerkkar hinir bezstu . hinn fremstí af sendiboðunum er meystare Adam abotí ceneshamensis  sa er sakir ꜱínꜱ heilagꜱ lifnaðar oc uírðulegꜱ uisdomꜱ hafði skommo aðr verit kosín af thomasi canzeler til abota . Nu sem þessír fara oc fram koma  er til pauanꜱ ero sendir . flytia þeir sin orendi firir herra pauanum  gerandi sem til heyrir  beiðaz mikilega  at herra pauenn sende thomase með þeim pallium . Ok af þi at þeir uirðaz ual er flyttia  ok eínkannlega firir þa skylld er sa er ual fregr  er malið uarðar . þa fa þeir pallíum af postolego set beðe᷎ skiott  sem hinn sæle thomaꜱ er uorðínn erchibyskup  uil hann fegra sitt umliðit lif oc fullkomlega bæta . huat er hann fínnr sik mote guðe hafa gert  at hann fae með miskunn guðꜱ af helgan ok ue᷎g uígslunnar matt oc krapt helganarennar . Af þi skiptír hann ꜱer þegar i annan mann . geriz i ollum lutum hofsamare . helldr sik meíʀ fra ollum þeím lystesamlegom gírndom  sem likamínn til lyste  gerir sik uakrara . Er optaʀ a bænum . heifir sik meíʀ framme en fyrre með guðlegom uerkom  oðrum til dyrðlega eptir dæmíꜱ . Virde þa uera retta gerd ok sanna framferð enðrnyiaz lifꜱ  at hefía þær siðsemðir fyrst a sialfum ꜱer  sem hann uill oðrum siðan fram kenna . þikkiz þa mega retlega aðra   fundi fagnaði ꜱakar þeꜱ bliðskapar . er hann kennír af þenna goða konungi . Skunðar ꜱva a herra pauanꜱ funð : Virðulegr herra alexanðr paue er þennna tima i ꜱaínnz . en þat er i franz . Sem . thomas ærchibyskup . riðr af funðí loyꜱ konungꜱ . fær konungrinn honum þegar nokura ꜱialfꜱ ꜱíns ꜱueína at fylgia honum . oc sea firir at hann skorti eikki þat goðz ꜱem hann  þarf  thomaꜱ ærchibyskup riðr nu fram til ꜱaínz . Sem hann kemr i staðinn . finnr hann skiot carðinala . En þeir lata ꜱer faat um finnaz viðr hann . Skiott fær hann oc funðít herra pauann þi at honum verdr auðuellt um   legðar . en farít nu fyrst i guðꜱ friði til yðarꜱ herbergiꜱ . Sem morgínn kemr  tala klerkar . thomas ærchibyskups . með ꜱer . huerr þeira skal þetta frambera  en allír feraz or fangi . oc þikkiaz eigi til færír at flyttia þilikt efni fram . firir ꜱua míklum oc uolldugum . ꜱem a ero heyranði . Sem ollum þeim miklaz þetta mal . oc engi þeira kennir sik feran til framburdar . skil . thomas ærchibyskups . at þeꜱsi uanðí . uill sialfum honum til handa af þi hugsar hann sik adr firir . Oc sem hann er af sialfum guðe lærðr oc firir hugꜱaðr . uill hann uppstanða sakír uírdínðgar uið herra pauann oc segia sítt erinnði stanðanðí . þi at hann sítr næstr   þa matti skilia er uer þionaðum honum með þeim uilia ꜱem honum at gatz . oc ver forum þatt fram ꜱem hann uillðí at værí . oc þa er uer gatum ꜱua gert oc til gætt ꜱem honum at gatz . huat uar þat þann tima er oꜱ gekk eigi eptir uarrí fyrst oc uilia . En þegar ver forum aðra leið fram . en honum likaði . oc ver framme hofðum þau heít með lyðní . ꜱem uer firir guðꜱ retti oc heilagrar kirkíu til heyrði . þa dofnaði ꜱu vínatta þegar oc at engo uarð . er hann aðr til uar hafðe . En þo allt at eíno . ef uer uilldím enn . af uarri ferd uikia . míndím ver honum skiot ual lika . oc ennskiꜱ mannz flutníng ne framkuemð minðim uer til þeꜱ þyrfa . i guðꜱ kristní framfara . En at ydr uirdiz eigi . ꜱem ek uilí enn freista yðarr . eða leíta mer heígomlegrar dyrðar . sem ek uílí mik einn gera goðan mínum orðum . oc fram burðum . þa uil ek at þer uitið til ꜱannz . I þeꜱꜱo bregðr hann upp rollo nokurre . ok funðr rekr . a huerre er þeir uanar uoro rítaðír . ꜱem þeim ꜱem kom oll uro af . oc þeim reíꜱ ꜱu þretta upp með sunðrlynðí . ꜱem engi aðr i landi þilika kenðí . Oc mælir til herra pauanꜱ oc hanꜱ cardínala með tarum . heilagr fadír seet her . hueria lutí . er . heinrekr konungr af englandi . ꜱetti moti frealꜱí ok retti almennilegrar cristní guðꜱ . Nu ef þessa luti ma með þogn . oc uí   leikmenn oc lærða . ella klerka mellim ꜱínn . um þat ualld ꜱem þeir hafa i kirkíunní . þa se þat mal a konungꜱ garðe heyrt oc þar til uegar fært . þessor er su hín f   klerkr fellz at male eða ueitir uiðgongo . þa skal kirkian þaðan af enga uernð ueita honum . En þenna af dæmum ver hínn þridia hanꜱ uana . er ꜱua segir Engir æerkibyskupar ne l   oc hanꜱ monnum nema firir koma kirkiunni  Oc af þi at herra pauinn gripr þegar guðlekt uanðlæti . þa hittnar hann ꜱinum huga miok moti . heinreki konungi oc hanꜱ raðuneyti . En tekr þo fast a t   mego með nokoro moti þola . oc verda at þola . þa er þo þessara meirí luti . er upp er leꜱínn . bæði rekínn ok rektr . af heilagom varom fornum   ok skal hann taka oll þeiꝛa innigiold sua frealslega sem hann eigi þau rettlega  En er sa timi kemr . ꜱem  . skal kiosazs  þa skal konungr kalla saman þa lærða menn sem honum likar at i hans capello kiosiz einn huerr i stað hinꜱ framfarna með . konungsens  kir . oc uilia þeirra  kosning . Ok þar skal sa þegar i stað  ꜱem kosínn er . gera konungenum homagium  oc at hann skal honum vera tryggr oc trur . sem  En ef valldz maðr afrœkez rett at ge
								ra oc han uill eigi rett at kirkiunne  þa er hann a konungs miskunn  en byskup ma þa hegna . hann með kirkiuleg
								re hirting fyri ꜱina sok . þenna dœmum ver af kristin guds hinn niunda er sua segir . Ef 