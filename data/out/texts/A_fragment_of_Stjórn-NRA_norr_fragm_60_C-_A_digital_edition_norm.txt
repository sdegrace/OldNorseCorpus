… bróður minn  oss fylgja mér til sǿmðar með ǫllum ǫðrum sunum yðrum  því at þat er heyriligt at hverr várr brǿðra veiti ǫðrum viðkǿmiligt eftirlǽti til sǿmðar svá virðuligum fǫður sem vér eigum . Konungr sagði þat sitt hugboð at Ammon mundi þarflaust ørendi hafa þangat til þessar veizlu . En með því at Absalon bað mjúkliga með mǫrgum fagrligum orðum , þá leyfði konungr Ammon ok ǫllum sunum sínum at fara með Absalon . Þá er þeir  koma til veizlunnar  bauð Absalon sínum mǫnnum at sitja um Ammon  ok bað þá ekki óttask at drepa hann , því at segir hann sem . Þeir fóru því fram sem hann lagði fyrir þá ok gerðu Ammon mjǫk víndrukkinn , báru síðan vápna á hann ok drápu . Spretta þá upp allir konungssynir ok flýði hverr svá sem náði sínum reiðskjóta . Nú sem þeir fóru sinn veg , þá flaug til konungs kurr nǫkkurr at Absalon hefði drepit alla sonu hans . Svá at eigi mundi einn eftir lifa  nema sjalfr Absalon . David konungr stóð upp við þessa harmsǫgu , reif af sér klǽðin ok fell síðan fram allr til jarðar , ok slíkt hítt sama gerðu allir hans menn , þeir er þar váru , útan einn , Jonadab bróðursun konungs  hann talar svá : Eigi . David konungr hafði jafnan í hinum hestum turnum borgarinnar einn svein at sjá allar mannaferðir eða aðra hluti þá sem at kunnu berjask bǽði nǽr ok fjarri  kallaði hann þenna speculatorem  þat er umskyggnari at váru máli . Nú sem Jonadab  hafði þetta talat litaðisk speculator um þar sem hann var staddr í turninum ok sá marga menn sǿkja til borgarinnar  ofan um fjallshlíðina þar sem ekki var margra mannavegr hann sagði þetta David . Þá mǽlti Jonadab við konung : Nú … þinnar minn herra at þú hneigir hvárki til vinstri handar né til hǿgri , af réttum veg hér um . At Joab lagði þetta undir tungurǿtr mér ok bauð mér at bera fram . Þá mǽlti  konungr við Joab : Nú . Joab jafnskjótt fram fallandi á hallargolfit , þakkandi konungi  sína mildi svá segjandi : Á . Joab bjósk nú sem skjótast , fór síðan austr í Syriam í ríki Gessur ok flutti Absalon konungssonu þaðan ok heim í Hierusalem . Sem konungr spurði kvámu þeira sendi hann orð Joab at Absalon skyldi fara heim til búa sinna  ok koma ekki á konungs fund . Ok svá gerði hann . Absalon var fegri ok fríðari skapaðr fyrir allra hluta sakir en en engi annarra í gyðinga hann . Svá at þat er sannsagt af honum  at milli hǽls  ok hnakka fannsk hvergi sá flekkr eða lýti á hans líkam  at maðr mundi sik á annan veg kjósa skapaðan . Hann var ok afburðar vel hǽrðr  frá þin sem aðrir menn bǽði at fegrð ok vexti . Ok þat til marks um mikilleik hárs hans  at þat þyngði hann svá at hann varð á hverju ári at reka af sér  ok einn tíma hafði klipparinn forvitni til at fǿra á hár af hǫfði honum  ok vá 200 skillinga . Absalon átti þrjá sunu ok eina dóttur  harðla fagra sýnum  ok hét Tamar . Hana átti síðan Roboam , konungr  sun Salomons , ok var þeira sun Abia konungr Juda . Absalon var nú svá tvau ár í Hierusalem  at hann kom ekki á fund fǫður síns  ok eigi náði hann at sjá konung . Hann gerði þá Joab hertoga orð  at hann vildi senda hann til konungs . En Joab vildi eigi koma til móts við Absalon , sem Absalon  hafði sent tysvar eftir honum ok vildi hann eigi koma . Þá mǽlti hann til sveina sinna : Þat En er þrǽlar Joabs kómu til akrsins runnu þeir með hryggð ok rifu klǽði … 