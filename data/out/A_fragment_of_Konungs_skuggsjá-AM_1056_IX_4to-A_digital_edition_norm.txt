… í vígskǫrðum verja , þá er gott at gera hengivígskǫrð af léttum viði . Ok þurfu þau at vera tveim hǽri en kastala vígskǫrð sjǫlf ok þrim alnum síðari . Svá þurfu þau ok fjarri at hanga , at menn megi vel vega með ǫllum vápnum niðr millum kastala vígskarða sjalfra ok hengivígskarða . En þau skulu hanga á ásum þeim sem þegar megi til sín draga … … falla á folkit ef nǽri verðr gengit kastala : slagbrandar gǫrvir af lǫngum rám ok þungum , hvasstenntir meðr harðri eik , reistir á enda nǽr vígskǫrðum , svá at þat megi þegar á menn falla er nǽr er gengit kastalanum . Brynklungr er ok gott vápn , gǫrt af góðu járni með stálharðum þornum ok bjúgum , ok skal vera agnǫr á hverjum þorni . En … … athuga leiða , ef maðr skal með konungum eða ǫðrum ríkismǫnnum þjóna . Eða staddr vera ok þar sǿmðarmaðr heita . Þat er ok þréfalt atkvǽði , er náliga er , þó sem allt sé eitt raunar , er maðr þarf vandliga at gǽta : þat er mannvit ok siðgǿði ok hǿverska . En þat er hǿverska at vera blíðr ok léttlátr ok þjónustufullr … … hann skal snúa baki eða herðum . Svá ok er at kunna góða skilning á því nǽr hann má skikkju sína í frelsi bera eða hǫtt eða kveif , ef hann hefir , eða nǽr er hann skal þarfnask . Svá er ok er hann sitr yfir borði , nǽr er hann þarf augum at leiða fyrir hǿversku sakir ríkra manna matarneyzlu , eða nǽr er … 